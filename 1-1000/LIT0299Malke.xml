<?xml version="1.0" encoding="UTF-8"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng"  schematypens="http://relaxng.org/ns/structure/1.0"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng"  type="application/xml" schematypens="http://purl.oclc.org/dsdl/schematron"?>

<TEI xmlns="http://www.tei-c.org/ns/1.0" type="work"  xml:id="LIT0299Malke" xml:lang="en">
   <teiHeader>
      <fileDesc>
         <titleStmt>
            <title xml:id="t1" xml:lang="gez">መልክአ፡ ክርስቶስ፡ ሠምራ፡</title>
            <title corresp="#t1" xml:lang="gez" type="normalized">Malkǝʾa Krǝstos Śamrā</title>
            <title corresp="#t1" xml:lang="en">Image of Krǝstos Śamrā</title>
         </titleStmt>
         <publicationStmt>
            <authority>Hiob-Ludolf-Zentrum für Äthiopistik</authority>
            <publisher>Die Schriftkultur des christlichen Äthiopiens und Eritreas: Eine multimediale Forschungsumgebung / Beta maṣāḥǝft</publisher>
            <pubPlace>Hamburg</pubPlace>
            <availability>
               <licence target="http://creativecommons.org/licenses/by-sa/4.0/">
               This file is licensed under the Creative Commons
               Attribution-ShareAlike 4.0. 
            </licence>
            </availability>
         </publicationStmt>
         <sourceDesc>
            <p>Malkǝʾa Gubāʾe</p>
         </sourceDesc>
         
      </fileDesc>
      <profileDesc>
         <langUsage>
            <language ident="en">English</language>
            <language ident="gez">Gǝʿǝz</language>
         </langUsage>
         <textClass>
            <keywords>
               <term key="Poetry"/>
               <term key="ChristianLiterature"/>
            </keywords>
         </textClass>
      </profileDesc>
      <revisionDesc>
         <change who="AD" when="2024-12-01">Created XML record for Malkea gubae</change>
         <change who="ES" when="2025-01-09">Transformed XML record by Augustine Dickinson</change>
      </revisionDesc>
   </teiHeader>
   <text>
      <body>
         <listRelation>
            <relation name="ecrm:P129_is_about"
                      active="LIT0299Malke"
                      passive="PRS6079Krestos"/>
            <relation name="skos:exactMatch"
                      active="LIT0299Malke"
                      passive="https://w3id.org/malke/0299/"/>
         </listRelation>
         <div type="bibliography">
            <listBibl type="editions">
               <bibl>
                  <ptr target="bm:MgWebsite"/>
               </bibl>
            </listBibl>
         </div>
         <div type="edition" xml:lang="gez">
            <div type="textpart" xml:id="malke">
               <lg type="stanza" n="1">
                  <l n="1">ሰላም፡ ለዝክረ፡ ስምኪ፡ ለክርስቶስ፡ ሥምረቱ፨</l>
                  <l n="2">እንዘ፡ ይብል፡ ካህን፡ አንተ፡ አንበቦ፡ እምጥንቱ፨</l>
                  <l n="3">ሥምረ፡ ክርስቶስ፡ ሠምራ፡ እስመ፡ ኢየሐጽጸኪ፡ ለለሰዓቱ፨</l>
                  <l n="4">ተረክበ፡ ፍካሬሁ፡ ለንባበ፡ ስምኪ፡ ዝንቱ፨</l>
                  <l n="5">ለኵሉሰ፡ ተነብዮ፡ ፍካሬ፡ አልቦቱ፨</l>
               </lg>
               <lg type="stanza" n="2">
                  <l n="1">ሰላም፡ ለሥዕርተ፡ ርእስኪ፡ ለተላጽዮ፡ ተቀብአ፨</l>
                  <l n="2">ወለርእስኪ፡ ሰላም፡ እንተ፡ አብቈለት፡ ቆብአ፨</l>
                  <l n="3">በእሲተ፡ ኪዳን፡ ክርስቶስ፡ ሠምራ፡ አናቅጸ፡ እዝንኪ፡ በጕጉዓ፨</l>
                  <l n="4">በነግደ፡ ልሳንየ፡ ማኅሌትየ፡ እንተ፡ መንገሌኪ፡ መጽአ፨</l>
                  <l n="5">አርኅዊ፡ ሎቱ፡ ኢትቁም፡ በአፍአ፨</l>
               </lg>
               <lg type="stanza" n="3">
                  <l n="1">ሰላም፡ ለገጽኪ፡ ዘሥነ፡ ጽድለቱ፡ ተነክረ፨</l>
                  <l n="2">አዕይንተ፡ ጽልመትኒ፡ ዘበብዝኃ፡ ብርሃኑ፡ አየረ፨</l>
                  <l n="3">ቅድመ፡ ገጸ፡ ንጉሥ፡ ክርስቶስ፡ ሠምራ፡ በዕለተ፡ እቀውም፡ ድኅረ፨</l>
                  <l n="4">ያከብር፡ ስብሐተኪ፡ ኪያየ፡ ግብረ፨</l>
                  <l n="5">ወክብረ፡ ገጽኪ፡ የኀባእ፡ ዘአፉየ፡ ነውረ፨</l>
               </lg>
               <lg type="stanza" n="4">
                  <l n="1">ሰላም፡ ለቀራንብትኪ፡ እለ፡ ይሠርገዋ፡ ገጸ፨</l>
                  <l n="2">ወለአዕይንትኪ፡ ንዋም፡ እለ፡ እምኔሆን፡ ነፈጸ፨</l>
                  <l n="3">አመ፡ አፍአ፡ ኆኅት፡ ይቀውም፡ ክርስቶስ፡ ሠምራ፡ በደረ፡ ወሮጸ፨</l>
                  <l n="4">አርኅዊ፡ በምሕረትኪ፡ ዘበእደ፡ ኪሩብ፡ አንቀጸ፨</l>
                  <l n="5">እስመ፡ እንበሌኪ፡ ኢያጥረይኪ፡ ቢጸ፨</l>
               </lg>
               <lg type="stanza" n="5">
                  <l n="1">ሰላም፡ ለአእዛንኪ፡ እለ፡ አፍጣና፡ ሰሚዓ፨</l>
                  <l n="2">ኲናተ፡ ቃሉ፡ ለወንጌል፡ እስመ፡ ውስተ፡ ልብኪ፡ ቦአ፨</l>
                  <l n="3">ውስተ፡ ቤተ፡ ከብካብ፡ ክርስቶስ፡ ሠምራ፡ አመ፡ በአትኪ፡ በፍግአ፨</l>
                  <l n="4">ጸግውኒ፡ ለጽማድኪ፡ አመ፡ አደልው፡ ለመርዓ፨</l>
                  <l n="5">እንተ፡ አሠነይኪ፡ ማኅቶተ፡ ወቅብአ፨</l>
               </lg>
               <lg type="stanza" n="6">
                  <l n="1">ሰላም፡ ለመላትሕኪ፡ እምነ፡ ቅርፍቱ፡ ለሮማን፨</l>
                  <l n="2">እለ፡ ያነሥአ፡ ዘልፈ፡ አምሳላተ፡ እዝን፨</l>
                  <l n="3">ኢያብድሩ፡ ክርስቶስ፡ ሠምራ፡ እምነ፡ ለኪዳን፨</l>
                  <l n="4">ቅብአ፡ ረድኤትኪ፡ ወትንብልናኪ፡ ወይን፨</l>
                  <l n="5">ዘበደኃሪ፡ ይመጽእ፡ ዘመን፨</l>
               </lg>
               <lg type="stanza" n="7">
                  <l n="1">ሰላም፡ ለአእናፊከ፡ እለ፡ አጼነዋ፡ ዕጣነ፨</l>
                  <l n="2">እምነ፡ ማዕጠንቱ፡ ለኪሩብ፡ ከመ፡ ትርስኢ፡ ኀዘነ፨</l>
                  <l n="3">እስከ፡ ዮም፡ ክርስቶስ፡ ሠምራ፡ ከመ፡ ጳውሎስ፡ ሊቅነ፨</l>
                  <l n="4">እስመ፡ ትዌስኪ፡ ዲበ፡ ሥን፡ ሥነ፨</l>
                  <l n="5">ዲበ፡ ዘመንየ፡ ወስኪ፡ ዘመነ፨</l>
               </lg>
               <lg type="stanza" n="8">
                  <l n="1">ሰላም፡ እብል፡ ለከናፍርኪ፡ ልሙዳት፨</l>
                  <l n="2">ኢተኅዞ፡ ለጽልሰ፡ ወለግብረ፡ ኵሉ፡ ሐሜት፨</l>
                  <l n="3">ክብረ፡ ድንግል፡ ክርስቶስ፡ ሠምራ፡ ወትምክህተ፡ ኵሎን፡ አንስት፨</l>
                  <l n="4">ኪያየ፡ ይርዳእ፡ ጸሎትኪ፡ በሰዓተ፡ ደዌ፡ ወሞት፨</l>
                  <l n="5">እስመ፡ አኮኑ፡ ትረድኦ፡ ለጻድቅ፡ ጸሎት፨</l>
               </lg>
               <lg type="stanza" n="9">
                  <l n="1">ሰላም፡ ለአፉኪ፡ ጥንቁቀ፡ ዘሤሞ፨</l>
                  <l n="2">ከመ፡ ኢይንብብ፡ ሐሰተ፡ ለዓቃቤሁ፡ አርምሞ፨</l>
                  <l n="3">ትተግዒ፡ ክርስቶስ፡ ሠምራ፡ ትእዛዘ፡ ዮሐንስ፡ ለፈጽሞ፨</l>
                  <l n="4">ነጸርኪ፡ ኅቡኣተ፡ ምስለ፡ ብዙኅ፡ ተደሞ፨</l>
                  <l n="5">በከመ፡ ነጸረ፡ ዮሐንስ፡ ለፍጥሞ፨</l>
               </lg>
               <lg type="stanza" n="10">
                  <l n="1">ሰላም፡ ለአስናንኪ፡ እለ፡ ይመስላ፡ በረዳ፨</l>
                  <l n="2">ወለልሳንኪ፡ ጽልሑት፡ እንተ፡ ነገሩ፡ ይጽሕዳ፨</l>
                  <l n="3">ተዘኪረከ፡ ክርስቶስ፡ ሠምራ፡ ዘአመ፡ ሙሴ፡ ልማዳ፨</l>
                  <l n="4">ከመ፡ ትጽብዒ፡ ለዘይጸብሁኒ፡ ገሃዳ፨</l>
                  <l n="5">ዘትገንያ፡ ፈንዊ፡ ሙራዳ፨</l>
               </lg>
               <lg type="stanza" n="11">
                  <l n="1">ሰላም፡ ለቃልኪ፡ ከመ፡ መጸብሐን፡ ዘኢተለበለ፨</l>
                  <l n="2">ወለእስትንፋስኪ፡ ሰላም፡ እንተ፡ ይስእል፡ አካለ፨</l>
                  <l n="3">በምግባርኪ፡ ክርስቶስ፡ ሠምራ፡ እንተ፡ አደውኪ፡ ሰኢለ፨</l>
                  <l n="4">በአይ፡ ዘኢተጽኢና፡ ዘእምአጽምኪ፡ ፈልፈለ፨</l>
                  <l n="5">ለዘበጌጋይ፡ አባልየ፡ ቈስለ፨</l>
               </lg>
               <lg type="stanza" n="12">
                  <l n="1">ሰላም፡ ለጕርዔኪ፡ ዘሎቱ፡ ጥዑም፨</l>
                  <l n="2">ለእግዚአብሔር፡ ሕያው፡ ንባበ፡ ቃሉ፡ አዳም፨</l>
                  <l n="3">ዓቃቢተ፡ ሥራይ፡ ክርስቶስ፡ ሠምራ፡ ለሰብእናኪ፡ ድኩም፨</l>
                  <l n="4">ፈውስኪዮ፡ በቀኖና፡ ወኀጣእኪዮ፡ በጾም፨</l>
                  <l n="5">እስመ፡ በመብልዕ፡ ረከቦ፡ ሕማም፨</l>
               </lg>
               <lg type="stanza" n="13">
                  <l n="1">ሰላም፡ ለክሳድኪ፡ በቅናተ፡ ሐብል፡ ለተጸምዶ፨</l>
                  <l n="2">ወለመታክትኪ፡ ዘጾረ፡ አርዑተ፡ መስቀል፡ በተዋርዶ፨</l>
                  <l n="3">ንሥእኒ፡ ክርስቶስ፡ ሠምራ፡ እምነ፡ ሰይጣን፡ ዘተካየዶ፨</l>
                  <l n="4">እስመ፡ በኵርኪ፡ ፈጣሪ፡ ሰአለ፡ ወሪዶ፨</l>
                  <l n="5">ምህርካሁ፡ ለሰይጣን፡ ሄዶ፨</l>
               </lg>
               <lg type="stanza" n="14">
                  <l n="1">ሰላም፡ ለዘባንኪ፡ ወለእንግድአኪ፡ እለ፡ አብደሩ፨</l>
                  <l n="2">ህየንተ፡ ክዳናት፡ ዘወርቅ፡ በክዳነ፡ ማእስ፡ ይነብሩ፨</l>
                  <l n="3">ኢትፍልጥኒ፡ ክርስቶስ፡ ሠምራ፡ ለክርስቶስ፡ እማኅበሩ፨</l>
                  <l n="4">አርዌ፡ እኩይ፡ እንተ፡ ያጠብብ፡ በምክሩ፨</l>
                  <l n="5">ለእመ፡ ኪዳን፡ ኪድዮ፡ በእግሩ፨</l>
               </lg>
               <lg type="stanza" n="15">
                  <l n="1">ሰላም፡ ለሕፅንኪ፡ ዘመከረ፡ እሙነ፨</l>
                  <l n="2">ምርፋቀ፡ ነዳያን፡ ይኩን፡ ወዘግፉዓን፡ ፀወነ፨</l>
                  <l n="3">እስመ፡ ሕገ፡ አምላክ፡ ረሰይኪ፡ ክርስቶስ፡ ሠምራ፡ ለፍኖትኪ፡ ብርሃነ፨</l>
                  <l n="4">ዘተሣየጠ፡ በሕፅንኪ፡ ዘአብርሃም፡ ሕፅነ፨</l>
                  <l n="5">ወበውስቴትኪ፡ ምርፋቅኪ፡ ኮነ፨</l>
               </lg>
               <lg type="stanza" n="16">
                  <l n="1">ሰላም፡ ለአእዳውኪ፡ ጸብዐ፡ ቅዱስ፡ እለ፡ ተምኤራ፨</l>
                  <l n="2">ምስለ፡ መዛርዕ፡ ወኵርናዕ፡ ለተመጥዎ፡ መከራ፨</l>
                  <l n="3">በልማደ፡ አበው፡ ሰማየ፡ አመ፡ ፍልሰትኪ፡ ክርስቶስ፡ ሠምራ፨</l>
                  <l n="4">ኪያኪ፡ ለተበቅሎ፡ እንዘ፡ ይትባደራ፨</l>
                  <l n="5">እኅተ፡ ሙሴ፡ የበበት፡ ወጸለየት፡ ዲቦራ፨</l>
               </lg>
               <lg type="stanza" n="17">
                  <l n="1">ሰላም፡ ለእመታትኪ፡ ወለእራኃትኪ፡ ክልኤ፨</l>
                  <l n="2">ለዘርአ፡ ሥጋየ፡ ዘይጸንዕ፡ በኃሣር፡ ክብረ፡ ትንሣኤ፨</l>
                  <l n="3">ለእመ፡ ረዊዮ፡ ክርስቶስ፡ ሠምራ፡ ምስለ፡ ዘለኪ፡ ጉባኤ፨</l>
                  <l n="4">ወቃለ፡ አቅርንት፡ አመ፡ ይከውን፡ ጸዋኤ፨</l>
                  <l n="5">ወዓውደ፡ እክሉ፡ ያስተናሥእ፡ መሥኤ፨</l>
               </lg>
               <lg type="stanza" n="18">
                  <l n="1">ሰላም፡ እብል፡ ለአፃብዕኪ፡ ዐሠርቱ፨</l>
                  <l n="2">ምዕረ፡ በኂሩቱ፨</l>
                  <l n="3">አመታተ፡ ገድል፡ ወጻማ፡ ዐሠረ፡ ምስለ፡ ክልኤቱ፨</l>
                  <l n="4">ቦ፡ አመ፡ ቆምኪ፡ ለባሕረ፡ ጻና፡ ውስቴቱ፨</l>
                  <l n="5">ወቦ፡ ከመ፡ ከመ፡ በፍኖት፡ ሮጽኪ፡ ቦቱ፨</l>
               </lg>
               <lg type="stanza" n="19">
                  <l n="1">ሰላም፡ እብል፡ ለዘዚአከ፡ ክበበ፨</l>
                  <l n="2">እንተ፡ ተከላ፡ እምሕፃን፡ ዘኢያነትግ፡ ንባበ፨</l>
                  <l n="3">በተውላጠ፡ ዝንቱሰ፡ ለኪ፡ ክርስቶስ፡ ሠምራ፡ እግዚአብሔር፡ ወሀበ፨</l>
                  <l n="4">ቂርቆስሃ፡ ወልደ፡ ካዕበ፨</l>
                  <l n="5">ለወላዲሁ፡ ለአከውን፡ አበ፨</l>
               </lg>
               <lg type="stanza" n="20">
                  <l n="1">ሰላም፡ ለገቦኪ፡ ዘኢስከበ፡ ጕንዱየ፨</l>
                  <l n="2">አመጻኒ፡ በምስካቢሁ፡ ወደየ፨</l>
                  <l n="3">ከማኪሰ፡ ክርስቶስ፡ ሠምራ፡ ኀበ፡ ኢክህለት፡ ጐይየ፨</l>
                  <l n="4">ዘማ፡ ነገፈት፡ ለገቦሃ፡ ዘርቢተ፡ ሠናየ፨</l>
                  <l n="5">ወበውስቴቱ፡ ነሰነሰት፡ መጽርየ፨</l>
               </lg>
               <lg type="stanza" n="21">
                  <l n="1">ሰላም፡ ለከርሥኪ፡ ምስለ፡ ዘለኪ፡ ልቡና፨</l>
                  <l n="2">ለኵልያትኪኒ፡ ዘተለዉ፡ ሕሊና፨</l>
                  <l n="3">ፍኖተ፡ ቅዱሳን፡ ክርስቶስ፡ ሠምራ፡ እንዘ፡ ትትባደረ፡ ለፍና፨</l>
                  <l n="4">ኢያትለዉ፡ ለኪ፡ ለድሙዓ፡ ማይ፡ አዕባነ፡ ቅዱስ፡ ወሲና፨</l>
                  <l n="5">ወለረኀብኪ፡ ስኩረ፡ ወመና፨</l>
               </lg>
               <lg type="stanza" n="22">
                  <l n="1">ሰላም፡ እብል፡ ለዘዚአኪ፡ አማዑተ፨</l>
                  <l n="2">ወለንዋያትኪ፡ ዘውስጥ፡ እንዘ፡ አተሉ፡ ኅንብርተ፨</l>
                  <l n="3">ዕረፍተ፡ ኃጥኣን፡ ክርስቶስ፡ ሠምራ፡ ዘትመሰሊ፡ ሰንበተ፨</l>
                  <l n="4">ንሥእኒ፡ ለለጽባሑ፡ ኀለተ፡ ከናፍር፡ ጸሎተ፨</l>
                  <l n="5">በዘትመንኒ፡ ዘነፍስየ፡ ቤተ፨</l>
               </lg>
               <lg type="stanza" n="23">
                  <l n="1">ሰላም፡ ለሐቌኪ፡ ቅኑተ፡ አስኬማ፡ ወዓዲም፨</l>
                  <l n="2">ወለአቍያጽኪ፡ ሰላም፡ አዕማደ፡ ሥጋ፡ ወደም፨</l>
                  <l n="3">አምሕለኪ፡ ክርስቶስ፡ ሠምራ፡ ዘአግዓዚ፡ ሕማም፨</l>
                  <l n="4">እስመ፡ ትረክብ፡ ሊተ፡ እማኅደረ፡ ዳኅራይ፡ ዓለም፨</l>
                  <l n="5">ዐይንኪ፡ ተኀጥአ፡ ንዋም፨</l>
               </lg>
               <lg type="stanza" n="24">
                  <l n="1">ሰላም፡ ለአብራክኪ፡ እለ፡ አስገዳ፡ ዕሩየ፨</l>
                  <l n="2">አራዊተ፡ ቀላይ፡ ወየብስ፡ ለእንተ፡ ለኪ፡ አግነየ፨</l>
                  <l n="3">ኢይትርፍ፡ ብኪ፡ ክርስቶስ፡ ሠምራ፡ አስበ፡ ማኅሌትየ፨</l>
                  <l n="4">አባግዓ፡ የማን፡ እመ፡ ይቤ፡ ንዑ፡ ኀቤየ፨</l>
                  <l n="5">ቁመተ፡ አምላክ፡ ንግሪዮ፡ አስብያ፨</l>
               </lg>
               <lg type="stanza" n="25">
                  <l n="1">ሰላም፡ ለአእጋርኪ፡ ለሐውጾ፡ ድምይ፡ ዘሮጹ፨</l>
                  <l n="2">ለምሒረ፡ ነዳይ፡ እንዘ፡ ኢትክዒ፡ ገጹ፨</l>
                  <l n="3">ክብረ፡ ድንግል፡ ክርስቶስ፡ ሠምራ፡ ለባሕረ፡ ጻና፡ አንቀጹ፨</l>
                  <l n="4">ወጾረ፡ ማርያም፡ ድንግል፡ ኪያየ፡ ሐወጹ፨</l>
                  <l n="5">ወለእለ፡ ይጸልዑኪሰ፡ ፍጡነ፡ ይንፍጹ፨</l>
               </lg>
               <lg type="stanza" n="26">
                  <l n="1">ሰላም፡ ለሰኰናኪ፡ ወለመከየድኪ፡ በዕሪና፨</l>
                  <l n="2">አሣዕነ፡ ብሩር፡ ወርቅ፡ ይስእና፨</l>
                  <l n="3">ሀላዊተ፡ መቅደስ፡ ክርስቶስ፡ ሠምራ፡ አምሳለ፡ ስምዖን፡ ወሐና፨</l>
                  <l n="4">እንዘ፡ ትተልዊ፡ ዘተክለ፡ ሃይማኖት፡ ፍና፨</l>
                  <l n="5">እፎኑ፡ አመ፡ ረሰይኪ፡ ፄዋዋተ፡ ለሕፅና፨</l>
               </lg>
               <lg type="stanza" n="27">
                  <l n="1">ሰላም፡ እብል፡ ለአፃብዕኪ፡ ዘአእጋር፨</l>
                  <l n="2">ምስለ፡ ዘዲቤሆን፡ አጽፋር፨</l>
                  <l n="3">ፈንዊ፡ ሊተ፡ ክርስቶስ፡ ሠምራ፡ ሐመረ፡ ዮሐንስ፡ ኄር፨</l>
                  <l n="4">ፈጽሚ፡ መዋዕልየ፡ አመ፡ ይእኅዝ፡ ሐመር፨</l>
                  <l n="5">እንዘ፡ እፈርህ፡ ተሠጥሞ፡ በሲኦል፡ ባሕር፨</l>
               </lg>
               <lg type="stanza" n="28">
                  <l n="1">ሰላም፡ እብል፡ ለማእከላይ፡ ቆመ፡ ዚአኪ፨</l>
                  <l n="2">ለአዳም፡ ራእይ፡ ወዘቂሐቱ፡ ያወኪ፨</l>
                  <l n="3">ወበእንተዝ፡ ክርስቶስ፡ ሠምራ፡ አዋልደ፡ ንግሥት፡ ይብሉኪ፨</l>
                  <l n="4">ጥቀ፡ ስነኪ፡ ወጥቀ፡ አደምኪ፨</l>
                  <l n="5">ሥሙረ፡ በቀልት፡ ይመስል፡ ቆምኪ፨</l>
               </lg>
               <lg type="stanza" n="29">
                  <l n="1">ሰላም፡ ለመልክእኪ፡ ጥቀ፡ ሠነየ፨</l>
                  <l n="2">እንዘ፡ ቍረ፡ ክረምት፡ ይትቀባዕ፡ ወይሠርግው፡ ዋዕየ፨</l>
                  <l n="3">ቤተ፡ ነፍስየ፡ ክርስቶስ፡ ሠምራ፡ እንዘ፡ እፈቱ፡ ርእየ፨</l>
                  <l n="4">አርኅውኒ፡ እኅትየ፡ ካልእትየ፨</l>
                  <l n="5">ሶበ፡ ኀቤኪ፡ አፍቀረት፡ ነፍስየ፨</l>
               </lg>
               <lg type="stanza" n="30">
                  <l n="1">ሰላም፡ ለፀአተ፡ ነፍስኪ፡ ለመዝሙረ፡ ዳዊት፡ በድምፁ፨</l>
                  <l n="2">ወጼና፡ ዕጣን፡ ካህናት፡ አመ፡ ኪያኪ፡ ሐወጹ፨</l>
                  <l n="3">በጺሐኪ፡ ክርስቶስ፡ ሠምራ፡ ለክርስቶስ፡ ቅድመ፡ ገጹ፨</l>
                  <l n="4">ለአርዊ፡ ቀዳማዊ፡ መሥገርተ፡ አዳም፡ ወቢጹ፨</l>
                  <l n="5">እስመ፡ ኢያጽለልኪ፡ በቈጽሉ፡ ወሠርፁ፨</l>
               </lg>
               <lg type="stanza" n="31">
                  <l n="1">ሰላም፡ ለበድነ፡ ሥጋኪ፡ ምዑዘ፡ ከልበኔ፡ ወአፈዋት፨</l>
                  <l n="2">ወለግንዘትኪ፡ ሰላም፡ በልብሰ፡ ሰንዱናት፨</l>
                  <l n="3">ፀበለ፡ ድካም፡ ሥጋየ፡ ምዉት፨</l>
                  <l n="4">አመ፡ ይዘረው፡ ክድኒዮ፡ ክርስቶስ፡ ሠምራ፡ ገነት፨</l>
                  <l n="5">እስመ፡ እምጽሎቱ፡ ይትጋባእ፡ ሥጋየ፡ መሬት፨</l>
               </lg>
               <lg type="stanza" n="32">
                  <l n="1">ሰላም፡ ለመቃብርኪ፡ በደሴተ፡ ጻና፡ ወጽንፋ፨</l>
                  <l n="2">ወለትንሣኤኪ፡ ድኅረ፡ ለነሢአ፡ ዕሤት፡ ወተስፋ፨</l>
                  <l n="3">ሰአሊ፡ ክርስቶስ፡ ሠምራ፡ ምስለ፡ ጳውሎስ፡ ወኬፋ፨</l>
                  <l n="4">በበግዕ፡ ወጠሊ፡ አመ፡ ይትነበብ፡ ዘዘልፋ፨</l>
                  <l n="5">ምስለ፡ አባግዕ፡ ያቁመኒ፡ አልፋ፨</l>
               </lg>
               <lg type="stanza" n="33">
                  <l n="1">ሰላም፡ ለዕርገትኪ፡ መንገለ፡ ዘዐርገ፡ ርእስ፨</l>
                  <l n="2">አኮ፡ በሥጋ፡ ዳዕሙ፡ በነፍስ፨</l>
                  <l n="3">ክርስቶስ፡ ሠምራ፡ ሥንኪ፡ ኀበ፡ ዘሠምረ፡ ክርስቶስ፨</l>
                  <l n="4">ተንብሊ፡ ለለጽባሑ፡ በርደተ፡ መንፈስ፡ ቅዱስ፨</l>
                  <l n="5">ለዛቲ፡ መቅደስ፡ ወለዛቲ፡ ተርሴስ፨</l>
               </lg>
               <lg type="stanza" n="34">
                  <l n="1">አንጽሕኒ፡ ክርስቶስ፡ ሠምራ፡ በጸሎትኪ፡ ዘሠምረ፨</l>
                  <l n="2">ለዘኢተሐፀብኩ፡ ገብር፡ እንተ፡ አርኀወ፡ ደብረ፨</l>
                  <l n="3">በቃለ፡ ጸሎቱ፡ ለሙሴ፡ አዕጽምተ፡ አበው፡ አክበረ፨</l>
                  <l n="4">ጸሊማን፡ አዕይንቲሁ፡ ለሮቤል፡ ዘቆረ፨</l>
                  <l n="5">ስእመ፡ ከመ፡ በረድ፡ ጽዕድው፡ ወመሰሉ፡ ፀምረ፨</l>
               </lg>
               <lg type="stanza" n="35">
                  <l n="1">ተክለ፡ ሃይማኖት፡ በጻማሁ፡ ወለአፈ፡ ወርቅ፡ ብፁዕ፨</l>
                  <l n="2">እስእለኪ፡ ክርስቶስ፡ ሠምራ፡ በማእከለ፡ ጉቡኣን፡ ሰብእ፨</l>
                  <l n="3">እምወይነ፡ ቤልኪ፡ እስተይ፡ አርከ፡ ነፍስኪ፡ ጽሙዕ፨</l>
                  <l n="4">ወረደ፡ ለኪ፡ አኮኑ፡ በእደ፡ ሚካኤል፡ ጽዋዕ፨</l>
                  <l n="5">ጽዋዕኪሰ፡ ውእቱ፡ ጽኑዕ፨</l>
               </lg>
               <lg type="stanza" n="36">
                  <l n="1">ውዳሴ፡ ይደሉ፡ ለጸጋኪ፡ ክርስቶስ፡ ሠምራ፡ እምነ፨</l>
                  <l n="2">እስመ፡ ርድእኒ፡ ጸጋኪ፡ ወጸግውኒ፡ ሥልጣነ፨</l>
                  <l n="3">ከመ፡ ኢይበሉኒ፡ ፀር፡ በአስተናሥኦ፡ ልሳነ፨</l>
                  <l n="4">ሕንፃ፡ ውዳሴኪ፡ እንበለ፡ አቅሙ፡ መጠነ፨</l>
                  <l n="5">ወዘወጠነሰ፡ ፈጽሞተ፡ ስእነ፨</l>
               </lg>
            </div>
         </div>
      </body>
   </text>
</TEI>
