<?xml version="1.0" encoding="UTF-8"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng"  schematypens="http://relaxng.org/ns/structure/1.0"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng"  type="application/xml" schematypens="http://purl.oclc.org/dsdl/schematron"?>

<TEI xmlns="http://www.tei-c.org/ns/1.0" type="work"  xml:id="LIT0201Malke" xml:lang="en">
   <teiHeader>
      <fileDesc>
         <titleStmt>
            <title xml:id="t1" xml:lang="gez">መልክአ፡ ዮሐንስ፡ ዘደብረ፡ ዘመዶ፡</title>
            <title corresp="#t1" xml:lang="gez" type="normalized">Malkəʾa Yoḥannəs za-Dabra Zamaddo</title>
            <title corresp="#t1" xml:lang="en">Image of Yoḥannəs of Dabra Zamaddo</title>
         </titleStmt>
         <publicationStmt>
            <authority>Hiob-Ludolf-Zentrum für Äthiopistik</authority>
            <publisher>Die Schriftkultur des christlichen Äthiopiens und Eritreas: Eine multimediale Forschungsumgebung / Beta maṣāḥǝft</publisher>
            <pubPlace>Hamburg</pubPlace>
            <availability>
               <licence target="http://creativecommons.org/licenses/by-sa/4.0/">
               This file is licensed under the Creative Commons
               Attribution-ShareAlike 4.0. 
            </licence>
            </availability>
         </publicationStmt>
         <sourceDesc>
            <p>Malkəʾa Gubāʾe</p>
         </sourceDesc>
         <sourceDesc>
            <listWit>
               <witness corresp="EMML6993"/>
            </listWit>
         </sourceDesc>
      </fileDesc>
      <profileDesc>
         <langUsage>
            <language ident="en">English</language>
            <language ident="gez">Gǝʿǝz</language>
         </langUsage>
         <textClass>
            <keywords>
               <term key="Poetry"/>
               <term key="ChristianLiterature"/>
            </keywords>
         </textClass>
      </profileDesc>
      <revisionDesc>
         <change who="AD" when="2024-12-01">Created XML record for Malkea gubae</change>
         <change who="ES" when="2025-01-09">Transformed XML record by Augustine Dickinson</change>
      </revisionDesc>
   </teiHeader>
   <text>
      <body>
         <listRelation>
            <relation name="ecrm:P129_is_about"
                      active="LIT0201Malke"
                      passive="PRS14632Yohannes"/>
            <relation name="skos:exactMatch"
                      active="LIT0201Malke"
                      passive="https://w3id.org/malke/0201/"/>
         </listRelation>
         <div type="bibliography">
            <listBibl type="editions">
               <bibl>
                  <ptr target="bm:MgWebsite"/>
               </bibl>
            </listBibl>
         </div>
         <div type="edition" xml:lang="gez">
            <div type="textpart" xml:id="malke">
               <lg type="stanza" n="1">
                  <l n="1">በስመ፡ እግዚአብሔር፡ ሕያው፡ እምቅድመ፡ ዓለማት፡ ዘሀሎ፨</l>
                  <l n="2">ወበስመ፡ ማርያም፡ እሙ፡ ሕትምት፡ በተደንግሎ፨</l>
                  <l n="3">ኰኵሐ፡ ሃይማኖት፡ ዮሐንስ፡ ለጴጥሮስ፡ ዘትትማሰሎ፨</l>
                  <l n="4">ናሁ፡ ወጠንኩ፡ ርድአኒ፡ ጽሒፈ፡ ውዳሴከ፡ ኵሎ፨</l>
                  <l n="5">ወእምተአምሪከ፡ ዘክህልኩ፡ እዜኑ፡ በመትሎ፨</l>
               </lg>
               <lg type="stanza" n="2">
                  <l n="1">ሰላም፡ ለዝክረ፡ ስምከ፡ መጥምቀ፡ መለኮት፡ ጸዋሚ፨</l>
                  <l n="2">ወሐዋርያ፡ ቡሩክ፡ ዘሰመይዎ፡ ቀዳሚ፨</l>
                  <l n="3">ዮሐንስ፡ ኅሩይ፡ መትልወ፡ ጳውሎስ፡ ዘብንያሚ፨</l>
                  <l n="4">ከመ፡ ያግዕዘነ፡ እምቅኔተ፡ ዓለም፡ ማሕመሚ፨</l>
                  <l n="5">ምስሌነ፡ የሀሉ፡ ፍቅርከ፡ ቀዋሚ፨</l>
               </lg>
               <lg type="stanza" n="3">
                  <l n="1">ለስእርተ፡ ርእስከ፡ በቅብዓ፡ ሃይማኖት፡ ጥሉል፨</l>
                  <l n="2">ወለርእስከ፡ ሰላም፡ ጌራ፡ መድኃኒት፡ ክሉል፨</l>
                  <l n="3">መምህረ፡ አሕዛብ፡ እንድርያስ፡ ዮሐንስ፡ ልዑል፨</l>
                  <l n="4">ዕቀበነ፡ ለደቂቅከ፡ እምዘመነ፡ መንሱት፡ ወኃጕል፨</l>
                  <l n="5">ከመ፡ ኖላዊ፡ የዓቅብ፡ መርዔቶ፡ በሐቅል፨</l>
               </lg>
               <lg type="stanza" n="4">
                  <l n="1">ሰላም፡ ለገጽከ፡ ዘአዳም፡ ርእየቱ፨</l>
                  <l n="2">ወለአዕይንቲከ፡ ሰላም፡ ምስለ፡ ቀራንቱ፨</l>
                  <l n="3">ዝውገ፡ ያዕቆብ፡ ዮሐንስ፡ ዘጽኑዕ፡ በሃይማኖቱ፨</l>
                  <l n="4">አንግፈነ፡ ለደቂቅከ፡ እምፃረ፡ ኃጢአት፡ ከንቱ፨</l>
                  <l n="5">እስመ፡ ግዙፍ፡ ወክቡድ፡ ውእቱ፨</l>
               </lg>
               <lg type="stanza" n="5">
                  <l n="1">ሰላም፡ ለአዕዛኒከ፡ ለሰሚዓ፡ ወንጌል፡ ዘጸለዋ፨</l>
                  <l n="2">በድምፀ፡ ፍግዓ፡ ዘለዓለም፡ እለ፡ ኢያንቀዋ፨</l>
                  <l n="3">ቢጸ፡ ሐዋርያት፡ ዮሐንስ፡ ለፍትወተ፡ ዓለም፡ ዘኢየለዋ፨</l>
                  <l n="4">ለነፍሰ፡ ዚአየ፡ እሞት፡ ኃጢአት፡ አሕይዋ፨</l>
                  <l n="5">እስመ፡ ቍሰል፡ በኅምዙ፡ አበ፡ ደም፡ ዕድዋ፨</l>
               </lg>
               <lg type="stanza" n="6">
                  <l n="1">ሰላም፡ ለአእናፊከ፡ መዓዛ፡ አፈዋት፡ እለ፡ መነና፨</l>
                  <l n="2">ወለመላትሒከ፡ ሰላም፡ ፈለገ፡ አንብዕ፡ ዘኮና፨</l>
                  <l n="3">ከመ፡ ፊልጶስ፡ ዮሐንስ፡ ዘመሐርከ፡ ሕገ፡ ቀኖና፨</l>
                  <l n="4">ምስለ፡ ያዕቆብ፡ ዘእልፍዮስ፡ ወናትናኤል፡ ዘቃና፨</l>
                  <l n="5">ለረዲኦትየ፡ ነዓ፡ እምልዑል፡ ደመና፨</l>
               </lg>
               <lg type="stanza" n="7">
                  <l n="1">ሰላም፡ ለከናፍሪከ፡ ዘኢነበባ፡ ጽርፈተ፨</l>
                  <l n="2">ወለአፉከ፡ ሰላም፡ ዘኢለመዳ፡ ሐሰተ፨</l>
                  <l n="3">በርተሎ፡ ዮሐንስ፡ እንተ፡ ትሰብክ፡ ትምህርተ፨</l>
                  <l n="4">ምርሐነ፡ ለደቂቅከ፡ እንዘ፡ ታሤኒ፡ ፍኖተ፤</l>
                  <l n="5">እስመ፡ አቡነ፡ ወሊቃነ፡ አንተ፨</l>
               </lg>
               <lg type="stanza" n="8">
                  <l n="1">ሰላም፡ ለአስናኒከ፡ ዘኢለመዳ፡ ሰሐቀ፨</l>
                  <l n="2">ወለልሳንከ፡ ሰላም፡ ዘኢያፍቀራ፡ ሰላቀ፨</l>
                  <l n="3">ቢጸ፡ ማቴዎስ፡ ዮሐንስ፡ ወዘውገ፡ ታዴዎስ፡ ጥዩቀ፤</l>
                  <l n="4">እምንትናቴ፡ ዓለም፡ ኵነነ፡ ሰዋቀ።</l>
                  <l n="5">ከመ፡ ርኅሩኃ፡ ልብ፡ አብ፡ ዘይሠውት፡ ደቂቀ፨</l>
               </lg>
               <lg type="stanza" n="9">
                  <l n="1">ሰላም፡ ለቃልከ፡ ዘድምፀ፡ ንባቡ፡ አዳም፨</l>
                  <l n="2">ወለእስተንፋስከ፡ ሰላም፡ ፈዋሰ፡ ኵሉ፡ ሕሙም፨</l>
                  <l n="3">ዮሐንስ፡ ቶማስ፡ ገሣሴ፡ ሥጋሁ፡ ለፍሕም፨</l>
                  <l n="4">እንዘ፡ ትፌትቶ፡ በዲበ፡ ምሥዋዕ፡ ግሩም፨</l>
                  <l n="5">በሥጋ፡ ቅዱስ፡ ወበንፍስ፡ ፍጹም፨</l>
               </lg>
               <lg type="stanza" n="10">
                  <l n="1">ሰላም፡ ለጕርዔከ፡ በኃሪመ፡ ስቴ፡ ዘጸምዓ፨</l>
                  <l n="2">ወለክሳድከ፡ ሰላም፡ ዘኢአነቀ፡ ወርቀ፡ ፍግዓ፨</l>
                  <l n="3">ዮሐንስ፡ ማትያስ፡ ለተጋድሎ፡ ዘጠብዓ፨</l>
                  <l n="4">ለአፂዶትየ፡ አመ፡ ቀሣሜ፡ ወይን፡ ጐጕዓ፨</l>
                  <l n="5">እስከነ፡ እፈሪ፡ ጽድቀ፡ ክልኦ፡ መጺአ፨</l>
               </lg>
               <lg type="stanza" n="11">
                  <l n="1">ሰላም፡ ለመታክፍቲከ፡ እለ፡ ፃራ፡ መስቀለ፨</l>
                  <l n="2">ወለዘባንከ፡ ሰላም፡ ዘተዓጽፈ፡ ኃይለ፨</l>
                  <l n="3">ዮሐንስ፡ ማርቆስ፡ እንተ፡ ጸሐፍከ፡ ወንጌለ፨</l>
                  <l n="4">እመ፡ ላዕሌየ፡ ብእሴ፡ ዓመፃ፡ ኃየለ፨</l>
                  <l n="5">ለረዲኦትየ፡ አፍጥን፡ ወግበር፡ በቀለ፨</l>
               </lg>
               <lg type="stanza" n="12">
                  <l n="1">ሰላም፡ ለእግድዓከ፡ በድርዓ፡ ሃይማኖት፡ ርሡይ፨</l>
                  <l n="2">ወለኅፅንከ፡ ሰላም፡ ማኅደረ፡ ንጹሕ፡ ንዋይ፤</l>
                  <l n="3">ዮሐንስ፡ ሉቃስ፡ ዓቃቤ፡ ሥራይ፨</l>
                  <l n="4">እንዘ፡ አሐውር፡ ፍኖተ፡ ኃጕል፡ ከመ፡ ኢይዕርብ፡ ፀሐይ፨</l>
                  <l n="5">መንገለ፡ ፍና፡ ጽድቅ፡ ምርሃኒ፡ ለብእሲ፡ ጊጉይ፨</l>
               </lg>
               <lg type="stanza" n="13">
                  <l n="1">ሰላም፡ ለአዕዳዊከ፡ እለ፡ ሰፍሐ፡ ለጸለት፨</l>
                  <l n="2">ለመዛርዒከ፡ ሰላም፡ ዘምስለ፡ ኵርናዕ፡ ወእመት፨</l>
                  <l n="3">አበ፡ ብዙኃን፤ ዮሐንስ፡ ተክለ፡ ሃይማኖት፨</l>
                  <l n="4">ሠውረነ፡ ለደቂቅከ፡ እምዘመነ፡ ኵሉ፡ መንሱት፨</l>
                  <l n="5">ከመ፡ ሠውሮ፡ እግዚእ፡ ለባሮክ፡ ትካት፨</l>
               </lg>
               <lg type="stanza" n="14">
                  <l n="1">ሰላም፡ ለእራኅከ፡ ወለአፃብዒከ፡ ዘሰፍሑ።</l>
                  <l n="2">አመ፡ ለማርያም፡ ትጽልጉ፡ ፍተ፡ በረከት፡ አሜሁ፨</l>
                  <l n="3">ዮሐንስ፡ ያዕቆብ፡ ለንጉሠ፡ ነገሥት፡ እኁሁ፨</l>
                  <l n="4">በቀላየ፡ ጌጋይ፡ እስመ፡ ተሠጠምከ፡ ናሁ፨</l>
                  <l n="5">ለአውጽኦትየ፡ ጸሊ፡ ለአምላክ፡ ቅድሜሁ፨</l>
               </lg>
               <lg type="stanza" n="15">
                  <l n="1">ሰላም፡ ለገቦከ፡ መንጸፈ፡ ዘመነነ፨</l>
                  <l n="2">ወለከርሥከ፡ ሰላም፡ ታቦተ፡ ቅዳሴ፡ ኮነ፨</l>
                  <l n="3">ዮሐንስ፡ ወልዱ፡ ለበርተሎሜዎስ፡ አቡነ፨</l>
                  <l n="4">በከመ፡ አንሣእከ፡ በምድረ፡ አክዩት፡ ሕፃነ፨</l>
                  <l n="5">እሞተ፡ ኃጢአት፡ አንሥእ፡ ነፍስየ፡ ፍጡነ፨</l>
               </lg>
               <lg type="stanza" n="16">
                  <l n="1">ሰላም፡ ለልብከ፡ ኅሩመ፡ በቀል፡ ወእከይ፨</l>
                  <l n="2">ወለኵልያቲከ፡ ፍቱናን፡ በእሳተ፡ መከራ፡ ውዑይ፨</l>
                  <l n="3">ዮሐንስ፡ ሳሙኤል፡ ሊቀ፡ ካህናት፡ ነቢይ፨</l>
                  <l n="4">ቅብዓኒ፡ እምዕፍረትከ፡ ዘመዓዛሁ፡ ሠናይ፨</l>
                  <l n="5">ፂአተ፡ አብሳየ፡ ያእትት፡ ለብእሲ፡ ጊጉይ፨</l>
               </lg>
               <lg type="stanza" n="17">
                  <l n="1">ሰላም፡ ለሕሊናከ፡ ለፍተወተ፡ ዓለም፡ ዘኢኃሠሦ፨</l>
                  <l n="2">ወለአማዑቲከ፡ ምኡዝ፡ እምፄና፡ ስሂን፡ ወአንክሶ፨</l>
                  <l n="3">ዮሐንስ፡ እንተ፡ ተወፈይከ፡ ተጰጵሶ፨</l>
                  <l n="4">ለዘያንዕስ፡ መንበረከ፡ ዘእግአብሔር፡ አርአሶ፨</l>
                  <l n="5">በመንግሥተ፡ ሰማይ፡ ሎቱ፡ እምኵሉ፡ ያንዕሶ፨</l>
               </lg>
               <lg type="stanza" n="18">
                  <l n="1">ሰላም፡ ለንዋየ፡ ውስጥከ፡ ንዋየተ፡ መቅደስ፡ ዘተመሰላ፤</l>
                  <l n="2">ወለኅንብርትከ፡ ሰላም፡ ከመ፡ ማዕከክ፡ አምሳላ፨</l>
                  <l n="3">ትሩፈ፡ ምግባር፡ ዮሐንስ፡ ካልአ፡ ብፁዕ፡ ላሊበላ፨</l>
                  <l n="4">ብከ፡ ሐንበበ፡ ለድብረ፡ ዘመዶ፡ አስካላ፨</l>
                  <l n="5">ወፍሬ፡ ተስፋሃ፡ ተሰምዓ፡ በዓለም፡ ኵላ፨</l>
               </lg>
               <lg type="stanza" n="19">
                  <l n="1">ሰላም፡ ለሐቌከ፡ ቅንተ፡ ሃይማኖት፡ ዘአጠቀ፨</l>
                  <l n="2">ወለአቍያጺከ፡ ሰላም፡ ዘተመሰላ፡ አብላቀ፤</l>
                  <l n="3">ዮሐንስ፡ አብርሃም፡ እንተ፡ አብዛኅከ፡ ደቂቀ፨</l>
                  <l n="4">ምግበ፡ ዘመንየ፡ እመ፡ ለፍጻሜ፡ ጠንቀቀ፨</l>
                  <l n="5">ወስከኒ፡ በጸሎትከ፡ እስከ፡ አቄርብ፡ ጽድቀ፨</l>
               </lg>
               <lg type="stanza" n="20">
                  <l n="1">ሰላም፡ ለአብራኪከ፡ እለ፡ ደክማ፤ በሰጊድ፨</l>
                  <l n="2">ወለአእጋሪከ፡ ዘቆማ፤ ለሰብሖ፡ አምላክ፡ ዋህድ፨</l>
                  <l n="3">ከመ፡ አቢብ፡ ሰላም፡ ተአምሪከ፡ ፍድፉድ፤</l>
                  <l n="4">ሰሰለ፡ በጸሎትከ፡ ሕማመ፡ መቅሠፍት፡ ብድብድ፨</l>
                  <l n="5">እስከ፡ ለዝላፉ፡ ኢይቀርብ፡ ኀበ፡ ዛ፡ ዓጸድ፨</l>
               </lg>
               <lg type="stanza" n="21">
                  <l n="1">ሰላም፡ ሰኰናከ፡ ወለመከየድከ፡ እለ፡ ጌሣ፨</l>
                  <l n="2">ኀበ፡ ኢየሩሳሌም፡ ዘእግዚአብሔር፡ ቀደሳ፨</l>
                  <l n="3">ዮሐንስ፡ እንጦኒ፡ ለፍትወተ፡ ዓለም፡ ዘኢኃሠሣ፨</l>
                  <l n="4">አውጽአኒ፡ በጽሎትከ፡ እማዕምቀ፡ ቀላይ፡ አበሳ፤</l>
                  <l n="5">ከመ፡ እምባሕር፡ ያወፅኡ፡ ዓሣ፨</l>
               </lg>
               <lg type="stanza" n="22">
                  <l n="1">ሰላም፡ ለአፃብዒከ፡ ወለአጽፋሪከ፡ ዘእግር፨</l>
                  <l n="2">ዘኍላቌሆን፡ ዓሥር፨</l>
                  <l n="3">ዮሐንስ፡ አቡነ፡ ዘደብረ፡ መምህር፨</l>
                  <l n="4">ዕቀበነ፡ ለደቂቅከ፡ እምሐፀ፡ ጸላዒ፡ ሥውር፨</l>
                  <l n="5">በነዲፈ፡ ነፍሳት፡ ዘኅምዙ፡ ሳኩር፨</l>
               </lg>
               <lg type="stanza" n="23">
                  <l n="1">ሰላም፡ ለቆምከ፡ ዘአዳም፡ ራዕዩ፨</l>
                  <l n="2">ወለመልክዕከ፡ ሰላም፡ ዘያበርህ፡ ስነ፡ ላህዩ፤</l>
                  <l n="3">ዮሐንስ፡ ጸሊ፡ ኀበ፡ እግዚእ፡ ከመ፡ ኤልያስ፡ ነቢዩ፨</l>
                  <l n="4">አጽራርየ፡ በላዕሌየ፡ እመ፡ እኪተ፡ ሐለዩ፨</l>
                  <l n="5">ከመ፡ ርእሰ፡ አርብዓ፡ ሣልሳይ፡ ቅድሜየ፡ ይግነዩ፨</l>
               </lg>
               <lg type="stanza" n="24">
                  <l n="1">ሰላም፡ ለፀዓተ፡ ነፍስከ፡ በድምፀ፡ ማኅሌት፡ ሐዋዝ፨</l>
                  <l n="2">ወለበድነ፡ ሥጋከ፡ ሰላም፡ እምአፈወ፡ ዕፍረት፡ ምኡዝ፨</l>
                  <l n="3">ዮሐንስ፡ ሄኖክ፡ ጸሐፌ፡ ኵሉ፡ ትእዛዝ፨</l>
                  <l n="4">በዝ፡ ውዳሴ፡ ስምከ፡ ሶበ፡ ይጸሊ፡ ትኩዝ፨</l>
                  <l n="5">ብስራተ፡ ፍሥሐ፡ አስምሃ፡ በእንተዝ፨</l>
               </lg>
               <lg type="stanza" n="25">
                  <l n="1">ዘንቱ፡ አቡነ፡ ሠናየ፡ ርሰዕ፡ ውኩፈ፡ ጸሎት፡ ወትንባሌ፡</l>
                  <l n="2">ላዕከ፤ ማርያም፡ ወወልዳ፡ ዮሐንስ፡ ዕንቈ፡ ቢረሌ፨</l>
                  <l n="3">ጊዜ፡ አዕረፈ፡ ዮም፡ አመ፡ ፴ሁ፡ ለሐምሌ፨</l>
                  <l n="4">ወጽአት፡ ነፍሱ፡ እንበለ፡ ፃዕር፡ ወዐርገት፡ ሉዓሌ፤</l>
                  <l n="5">መላእክት፡ ትጉሃን፡ እንዘ፡ ይብሉ፡ ሃሌ፨</l>
               </lg>
               <lg type="stanza" n="26">
                  <l n="1">ሰላም፡ ለግንዘተ፡ ሥጋከ፡ በእደ፡ ካህናት፡ ሥዩማን፨</l>
                  <l n="2">ወለመቃብሪከ፡ ሰላም፡ ቅድስተ፡ ቅዱሳን፨</l>
                  <l n="3">ዮሐንስ፡ መትልወ፡ መልከ፡ ጼዴቅ፡ ካህን፨</l>
                  <l n="4">ሐውጸነ፡ ለለ፡ ሰዓቱ፡ ወባርከኒ፡ በይምን፨</l>
                  <l n="5">ወዕቀበኒ፡ በኵሉ፡ አዝማን፨</l>
               </lg>
               <lg type="stanza" n="27">
                  <l n="1">እንዘ፡ እትአመን፡ በጸሎትከ፡ ከመ፡ እንሣእ፡ አክሊለ፨</l>
                  <l n="2">እንተ፡ አቅረብኩ፡ ንስቲተ፡ ሰላመ፡ አምጣነ፡ ብየ፡ ክሂለ፨</l>
                  <l n="3">ተወኪፈከ፡ ዮሐንስ፡ ከመ፡ ኢይርአይ፡ ሀጕለ፨</l>
                  <l n="4">ስግድ፡ ቅድመ፡ ፈጣሪ፡ እንዘ፡ ታቄርብ፡ ስኢለ፨</l>
                  <l n="5">እንበለ፡ ምግባር፡ በከንቱ፡ የሀበኒ፡ ሣህለ፨</l>
               </lg>
               <lg type="stanza" n="28">
                  <l n="1">ሰላም፡ ሰላም፡ ለተኣምሪከ፡ እብሎ፨</l>
                  <l n="2">አመ፡ በመንፈስ፡ ሖርከ፡ ወትሩፈ፡ ጽጋ፡ ተልዕሎ፨</l>
                  <l n="3">ኀበ፡ መድኅን፡ ተወልደ፡ ወተጠምቀ፡ ወኀበ፡ ተከሉ፡ መስቀሎ፨</l>
                  <l n="4">ወተመየጥከ፡ ፍጡነ፡ እንዘ፡ ሰዓተ፡ ሠርክ፡ ሀሎ፨</l>
                  <l n="5">ጊዜ፡ ተናከርከ፡ ዮሐንስ፡ ዓለማተ፡ ኵሎ፨</l>
               </lg>
               <lg type="stanza" n="29">
                  <l n="1">ሰላም፡ ለተኣምሪከ፡ ዘተወደሰ፡ ፈድፋደ፨</l>
                  <l n="2">እምድኅረ፡ ሞተ፡ በቅልከ፡ ሶበ፡ ተንሥአ፡ ገሀደ፨</l>
                  <l n="3">ምሉአ፡ ጸጋ፡ ዮሐንስ፡ ዘሞገስከ፡ ተንዕደ፨</l>
                  <l n="4">ጸግወኒ፡ ንጽሐ፡ ልቡና፡ ወጥበበ፡ ልሳን፡ ንዑደ፨</l>
                  <l n="5">ንባበ፡ ጽሩዓን፡ በአፉየ፡ ኢይኩን፡ ልማደ፨</l>
               </lg>
               <lg type="stanza" n="30">
                  <l n="1">ማየ፡ ክረምት፡ መሊኦ፡ በአፍ፡ አፍ፨</l>
                  <l n="2">ወበማዕዶቱ፡ ቀዊሞ፡ ብእሲ፡ ሶበ፡ ተስእሎ፡ ኀሊፈ፨</l>
                  <l n="3">ወአተብከ፡ ላዕሌሁ፡ በከመ፡ ተጽሕፈ፨</l>
                  <l n="4">በኀይለ፡ ዝንቱ፡ ተኣምሪከ፡ ዕቀበነ፡ ዘልፈ፨</l>
               </lg>
               <lg type="stanza" n="31">
                  <l n="1">እምብዙኅ፡ ተኣምሪከ፡ ከመ፡ ኆፃ፡ ባሕር፡ ደቃቅ፨</l>
                  <l n="2">ወእመንክራቲከ፡ ምሉእ፡ ከመ፡ ቀላየ፡ ባሕር፡ ዕሙቅ፨</l>
                  <l n="3">ተወኪፈከ፡ ዮሐንስ፡ እንተ፡ አቅረብኩ፡ በሕቅ፨</l>
                  <l n="4">ከመ፡ አውፃእከ፡ ምውተ፡ እምከርሠ፡ መቃብር፡ በጽድቅ፨</l>
                  <l n="5">እምግበ፡ ኃጢአት፡ አውፅአኒ፡ ለብእሲ፡ ውዱቅ፨</l>
               </lg>
               <lg type="stanza" n="32">
                  <l n="1">በዝንቱ፡ ቃለ፡ ማሕሌት፡ ወበዝንቱ፡ ውዳሴ፨</l>
                  <l n="2">ለዘይስእለከ፡ ብእሲ፡ ጊዜ፡ ረከቦ፡ ድምሳሴ፨</l>
                  <l n="3">ርሡይ፡ ወሥርግው፡ ኀይለ፡ ሥላሴ፨</l>
                  <l n="4">ሀቦ፡ ኀይለ፡ ለከይደ፡ ዘባነ፡ አንበሳ፡ ወከይሴ፨</l>
                  <l n="5">ወላዕለ፡ ድውይ፡ ጸልዩ፡ ለይኩን፡ ፈዋሴ፨</l>
               </lg>
            </div>
            <div type="textpart" xml:id="tarafa-malke">
               <lg type="stanza" n="1">
                  <l n="1">ሰላም፡ ለከ፡ ዮሐንስ፡ አቡነ፡ ዘአዋከይከ፡ አዕዋደ፨</l>
                  <l n="2">ተበዋህከ፡ ትኅልፍ፡ በዘተግህደ፨</l>
                  <l n="3">ማዕበለ፡ ወሞገደ፨</l>
               </lg>
               <lg type="stanza" n="2">
                  <l n="1">ሰላም፡ ለከ፡ እግዚአብሔር፡ ሕያው፡ ዘጸዓጠከ፡ በእድ፨</l>
                  <l n="2">ፍትወተ፡ መዓዛ፡ እምጽጌ፡ ተቅዱ፨</l>
                  <l n="3">ጵስጥቂስ፡ ዘእምናርዱ፨</l>
               </lg>
               <lg type="stanza" n="3">
                  <l n="1">ሰላም፡ ለከ፡ ዘኢሞእከ፡ ረዋዲ፨</l>
                  <l n="2">ፍትወተ፡ ሥሃ፡ አባዲ፨</l>
                  <l n="3">እንተ፡ አቅነተከ፡ ኃብለ፡ ጽድቅ፡ እብኖዲ፨</l>
                  <l n="4">ዘያብዕል፡ ወዘያነዲ፨</l>
               </lg>
               <lg type="stanza" n="4">
                  <l n="1">ሰላም፡ ለከ፡ ከመ፡ ጽጌ፡ ሮማን፡ ለልብሰ፡ ኢጲሞስ፡ በዓውዳ፨</l>
                  <l n="2">ወዓዲ፡ ትመስል፡ ቢረሌ፡ ፀዓዳ፨</l>
                  <l n="3">ወትምዕዝ፡ እምጽጌ፡ ርረ፨</l>
               </lg>
               <lg type="stanza" n="5">
                  <l n="1">ሰላም፡ ለከ፡ እንበለ፡ ተምያን፡ ትሁብ፡ እንተ፡ ወርቀ፡ ሃይማኖት፡ መፍዴ፨</l>
                  <l n="2">ፈዳየ፡ ልቃሕ፡ ሶበ፡ ይቀውም፡ ዴዴ፨</l>
                  <l n="3">ዘጸላዕትከ፡ ነሢአ፡ ርዴ፨</l>
               </lg>
               <lg type="stanza" n="6">
                  <l n="1">ሰላም፡ ለከ፡ ትርሲተ፡ ሌዋዊ፡ መረግድ፨</l>
                  <l n="2">ወልብሰ፡ ተክህኖ፡ ውዱድ፨</l>
                  <l n="3">ጰራልዩ፡ ወኢያስጲድ፨</l>
                  <l n="4">ያስተርኢ፡ በፀዓድዒድ፨</l>
               </lg>
               <lg type="stanza" n="7">
                  <l n="1">ሰላም፡ ለከ፡ ያዕቆብ፡ ጻድቅ፡ ከመ፡ ባረከ፡ ወልዶ፨</l>
                  <l n="2">ባርከኒ፡ አባ፡ በተአንግዶ፨</l>
                  <l n="3">መዝገበ፡ ብርሃን፡ ዘይትረዓይ፡ ወሪዶ፨</l>
                  <l n="4">ሰኰናከ፡ ደመናተ፡ ከይዶ፨</l>
               </lg>
               <lg type="stanza" n="8">
                  <l n="1">ኦአበውየ፡ በርተሎሜዎስ፡ ወዮሐንስ፨</l>
                  <l n="2">አእማዲሃ፡ ለደብረ፡ ዘመዶ፡ መቅደስ፨</l>
                  <l n="3">አድኅኑኒ፡ እመከራ፡ ሥጋ፡ ወነፍስ፨</l>
               </lg>
            </div>
         </div>
      </body>
   </text>
</TEI>
