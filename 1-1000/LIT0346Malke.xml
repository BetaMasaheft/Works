<?xml version="1.0" encoding="UTF-8"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng"  schematypens="http://relaxng.org/ns/structure/1.0"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng"  type="application/xml" schematypens="http://purl.oclc.org/dsdl/schematron"?>

<TEI xmlns="http://www.tei-c.org/ns/1.0" type="work"  xml:id="LIT0346Malke" xml:lang="en">
   <teiHeader>
      <fileDesc>
         <titleStmt>
            <title xml:id="t1" xml:lang="gez">መልክአ፡ ቴዎድሮስ፡ ሊቀ፡ ሠራዊት፡</title>
            <title corresp="#t1" xml:lang="gez" type="normalized">Malkəʾa Tewodros Liqa Śarāwit</title>
            <title corresp="#t1" xml:lang="en">Image of Theodore the General</title>
         </titleStmt>
         <publicationStmt>
            <authority>Hiob-Ludolf-Zentrum für Äthiopistik</authority>
            <publisher>Die Schriftkultur des christlichen Äthiopiens und Eritreas: Eine multimediale Forschungsumgebung / Beta maṣāḥǝft</publisher>
            <pubPlace>Hamburg</pubPlace>
            <availability>
               <licence target="http://creativecommons.org/licenses/by-sa/4.0/">
               This file is licensed under the Creative Commons
               Attribution-ShareAlike 4.0. 
            </licence>
            </availability>
         </publicationStmt>
         <sourceDesc>
            <p>Malkəʾa Gubāʾe</p>
         </sourceDesc>
         <sourceDesc>
            <listWit>
               <witness corresp="EMIP00764"/>
            </listWit>
         </sourceDesc>
      </fileDesc>
      <profileDesc>
         <langUsage>
            <language ident="en">English</language>
            <language ident="gez">Gǝʿǝz</language>
         </langUsage>
         <textClass>
            <keywords>
               <term key="Poetry"/>
               <term key="ChristianLiterature"/>
            </keywords>
         </textClass>
      </profileDesc>
      <revisionDesc>
         <change who="AD" when="2024-12-01">Created XML record for Malkea gubae</change>
         <change who="ES" when="2025-01-09">Transformed XML record by Augustine Dickinson</change>
      </revisionDesc>
   </teiHeader>
   <text>
      <body>
         <listRelation>
            <relation name="ecrm:P129_is_about"
                      active="LIT0346Malke"
                      passive="PRS9470Theodore"/>
            <relation name="skos:exactMatch"
                      active="LIT0346Malke"
                      passive="https://w3id.org/malke/0346/"/>
         </listRelation>
         <div type="bibliography">
            <listBibl type="editions">
               <bibl>
                  <ptr target="bm:MgWebsite"/>
               </bibl>
            </listBibl>
         </div>
         <div type="edition" xml:lang="gez">
            <div type="textpart" xml:id="malke">
               <lg type="stanza" n="1">
                  <l n="1">በስመ፡ እግዚአብሔር፡ ወሃቤ፡ ጥበብ፡ ለጠቢባነ፡ ምድር፡ ኵሉ፨</l>
                  <l n="2">ወምሥጢረ፡ ስብሕተ፡ ዘይከሥት፡ ለኀይላተ፡ ብርሃን፡ ዘላዕሉ፨</l>
                  <l n="3">ቅድመ፡ ጉቡኣን፡ ኣነብብ፡ መልክአ፡ ቴዎድሮስ፡ በበ፡ አምሳሉ፨</l>
                  <l n="4">እንተ፡ ተለወ፡ ድኅሬሁ፡ በአሰረ፡ ቅዱስ፡ መስቀሉ፨</l>
                  <l n="5">ለዋሕድ፡ ወልዱ፡ ጥበቡ፡ ወቃሉ፨</l>
               </lg>
               <lg type="stanza" n="2">
                  <l n="1">ሰላም፡ ለዝክረ፡ ስምከ፡ ዘሆህያቲሁ፡ ኀምስ፨</l>
                  <l n="2">ወለሥዕርትከ፡ ሰላም፡ ወለርእስከ፡ ውዱስ፨</l>
                  <l n="3">ቴዎድሮስ፡ ኀያል፡ ዘዲበ፡ ሰራዊት፡ ርእስ፨</l>
                  <l n="4">አንጽሐኒ፡ እግዚእየ፡ እምደነሰ፡ ሥጋ፡ ወነፍስ፨</l>
                  <l n="5">በማየ፡ ደምከ፡ ማየ፡ ጸጋ፡ ዘመንፈስ፡ ቅዱስ፨</l>
               </lg>
               <lg type="stanza" n="3">
                  <l n="1">ሰላም፡ ለገጽከ፡ ዘያጸድል፡ እምፀሓይ፨</l>
                  <l n="2">ወለቀራንብቲከ፡ ሰላም፡ ፈለገ፡ ጸልቦ፡ ሥቃይ፨</l>
                  <l n="3">ቴዎድሮስ፡ ክቡር፡ እምሰማዕታት፡ ኅሩይ፨</l>
                  <l n="4">ምርሐኒ፡ ለወልድከ፡ ፍኖተ፡ መድኃኒት፡ ዐባይ፨</l>
                  <l n="5">ዘይምና፡ እሳት፡ ወፅግማ፡ ቀላይ፨</l>
               </lg>
               <lg type="stanza" n="4">
                  <l n="1">ሰላም፡ ለአዕይንቲከ፡ ትግርምተ፡ ንጉሥ፡ ዘኢይፈርሃ፨</l>
                  <l n="2">ወለአእዛኒከ፡ ዘልፈ፡ ዘያጸምዕ፡ ቃለ፡ ፍሥሓ፨</l>
                  <l n="3">ቴዎድሮስ፡ ባዕል፡ እንተ፡ ታብዕል፡ ብዙኀ፨</l>
                  <l n="4">ዕርቀኒ፡ ምስለ፡ አምላክ፡ ዘእንበለ፡ ይኅሥሥ፡ ፍትሐ፨</l>
                  <l n="5">እመ፡ ተዋቀሰኒሰ፡ ኢይረክብ፡ ንጽሐ፨</l>
               </lg>
               <lg type="stanza" n="5">
                  <l n="1">ሰላም፡ ለመላትሒከ፡ ሕብረ፡ ጽጌሃ፡ ለኤዶም፨</l>
                  <l n="2">ወለአእናፊከ፡ ዘያጼኑ፡ መዐዛ፡ አርያም፨</l>
                  <l n="3">ቴዎድሮስ፡ ሥርግው፡ በሥርጋዌ፡ ፃማ፡ ወደም፨</l>
                  <l n="4">እስመ፡ ነደ፡ እሳተ፡ ፍቅሩ፡ በሰብእናከ፡ ገዳም፨</l>
                  <l n="5">ለበኵረ፡ ድንግል፡ በኵረ፡ አብ፡ ዘግብሩ፡ ሰላም፨</l>
               </lg>
               <lg type="stanza" n="6">
                  <l n="1">ሰላም፡ ለከናፍሪከ፡ እንተ፡ ጸአላ፡ ጣዖተ፨</l>
                  <l n="2">ምስለ፡ አፉከ፡ ደርገ፡ ከዊኖን፡ አሐተ፨</l>
                  <l n="3">መበስር፡ ቴዎድሮስ፡ በለኒ፡ ሊተ፨</l>
                  <l n="4">ነሣእኩ፡ ኪዳነ፡ ጽድቅ፡ ዘኢያተሉ፡ ሐሰተ፨</l>
                  <l n="5">ዘበእንቲአከ፡ ተፈፍሣሕ፡ ትፍሥሕተ፨</l>
               </lg>
               <lg type="stanza" n="7">
                  <l n="1">ሰላም፡ ለአስናኒከ፡ በነጽሮ፡ አክሊል፡ ዘሰሐቀ፨</l>
                  <l n="2">ወለልሳንከ፡ ሰላም፡ ዘይነብብ፡ ጽድቀ፨</l>
                  <l n="3">ቴዎድሮስ፡ ፍቁር፡ ዘትትፈቀር፡ ጥቀ፨</l>
                  <l n="4">ያስተጻንዕ፡ ቤተ፡ ነፍስየ፡ እስመ፡ ዲበ፡ ኆጻ፡ ተነድቀ፨</l>
                  <l n="5">ኀይለ፡ ረድኤትከ፡ ከዊኖ፡ ሰዋቀ፨</l>
               </lg>
               <lg type="stanza" n="8">
                  <l n="1">ሰላም፡ ለቃልከ፡ ዘጣዕመ፡ ንባቡ፡ መዓርዒር፨</l>
                  <l n="2">ለእስትንፋስከ፡ ሰላም፡ ዘመዐዛሁ፡ መንክር፨</l>
                  <l n="3">ቤተ፡ ሃይማኖት፡ ቴዎድሮስ፡ ዘተሐነጽከ፡ በደብር፨</l>
                  <l n="4">ረሲ፡ ማኅደርየ፡ ኀበ፡ ዘለከ፡ ማኅደር፨</l>
                  <l n="5">ዘአረፋቲሃ፡ ተብህለ፡ በአዕናቍ፡ ሱሩር፨</l>
               </lg>
               <lg type="stanza" n="9">
                  <l n="1">ሰላም፡ ለጕርዔከ፡ ወለክሳድከ፡ መናቅዕቱ፨</l>
                  <l n="2">አእጋረ፡ በሊሕ፡ መጥባህት፡ እንተ፡ ተራወጸ፡ ቦቱ፨</l>
                  <l n="3">ለሰብእናየ፡ ነዳይ፡ ቴዎድሮስ፡ ሥነ፡ ትርሲቱ፨</l>
                  <l n="4">ጊዜ፡ ትበውእ፡ ውስተ፡ ከብካብ፡ ምስለ፡ ጠባባት፡ ፭፨</l>
                  <l n="5">ቅብዐ፡ ዚአየ፡ ማኅተውየ፡ ያኅቱ፨</l>
               </lg>
               <lg type="stanza" n="10">
                  <l n="1">ሰላም፡ ለመትከፍትከ፡ አርዑተ፡ ሕማም፡ እለ፡ ጾራ፨</l>
                  <l n="2">ወለዘባንከ፡ ዑፁፍ፡ ሥቃያተ፡ አምሳል፡ ሜጥራ፨</l>
                  <l n="3">ቴዎድሮስ፡ ማር፡ ቴዎድሮስ፡ ሊቀ፡ ሐራ፨</l>
                  <l n="4">እምቀላየ፡ ዘመን፡ ሐድፍ፡ እግዚኦ፡ ለሕይወትየ፡ መሐራ፨</l>
                  <l n="5">ኀበ፡ መርሶ፡ ጽድቅ፡ ዘአልቦ፡ መከራ፨</l>
               </lg>
               <lg type="stanza" n="11">
                  <l n="1">ሰላም፡ ለእንግድዓከ፡ ወለሕፅንከ፡ ሕፅነ፡ ጥበብ፨</l>
                  <l n="2">ለአእዳዊከ፡ ስፉሕ፡ በትእምርተ፡ መስቀል፡ ዘዓርብ፨</l>
                  <l n="3">ቴዎድሮስ፡ የፍህ፡ በግዕዘ፡ ንጹሐን፡ አርጋብ፨</l>
                  <l n="4">አመዝግበኒ፡ ከመ፡ ስርናይ፡ ኀበ፡ ዘለከ፡ መዝገብ፨</l>
                  <l n="5">መሥዋዕተ፡ መድኃኒት፡ እኩን፡ በጽርሑ፡ ለአብ፨</l>
               </lg>
               <lg type="stanza" n="12">
                  <l n="1">ሰላም፡ ለመዛርዒከ፡ ቀታሌ፡ ግሩም፡ ከይሲ፨</l>
                  <l n="2">እስመ፡ ላዕሌሁ፡ ተሠውጠ፡ ኀይለ፡ አጥናን፡ ይምሳሲ፨</l>
                  <l n="3">መዋኢ፡ ቴዎድሮስ፡ ፍቅረ፡ ብእሲት፡ ወብእሲ፨</l>
                  <l n="4">አምሳለ፡ ዕዳው፡ ግዱፍ፡ እንዘ፡ ዓለመ፡ ትሬሲ፨</l>
                  <l n="5">በአርአያ፡ ወልድ፡ ሕገ፡ እም፡ ወራሲ፨</l>
               </lg>
               <lg type="stanza" n="13">
                  <l n="1">ሰላም፡ ለኵርናዕከ፡ ለአርዌ፡ ኀጢኣት፡ ዘሞኦ፨</l>
                  <l n="2">ምስለ፡ እመትከ፡ ኅቡረ፡ ጊዜ፡ ተጻብኦ፨</l>
                  <l n="3">ቴዎድሮስ፡ ፍሡሕ፡ አስምዐኒ፡ ቃለ፡ ተበፅዖ፨</l>
                  <l n="4">ወኀበ፡ ፍናዊከ፡ ፍና፡ የማን፡ ለፍኖትየ፡ አርትዖ፨</l>
                  <l n="5">እስመ፡ እብነ፡ ድካም፡ መንገሌከ፡ ለሐዊር፡ ከልኦ፨</l>
               </lg>
               <lg type="stanza" n="14">
                  <l n="1">ሰላም፡ ለእራኅከ፡ ምስለ፡ አጻብኢከ፡ በአሚን፨</l>
                  <l n="2">ዘይሜጡ፡ ወትረ፡ ሲሳየ፡ ርኁባን፨</l>
                  <l n="3">ሐውጾተ፡ ዚአየ፡ አፍጥን፡ እምሉዓላዊ፡ መካን፨</l>
                  <l n="4">ቴዎድሮስ፡ ትናዝዘኒ፡ ለብእሴ፡ ዓመፃ፡ ሕዙን፨</l>
                  <l n="5">እንዘ፡ ያንጸበርቅ፡ ኵለንታከ፡ በጽዱል፡ ብርሃን፨</l>
               </lg>
               <lg type="stanza" n="15">
                  <l n="1">ሰላም፡ ለአጽፋረ፡ እዴከ፡ ዘምስለ፡ ገቦከ፡ ደርገ፨</l>
                  <l n="2">ምስካበ፡ ተድላ፡ ዘተድላ፡ ዘኀደገ፨</l>
                  <l n="3">አለብወኒ፡ ቴዎድሮስ፡ ወመሀረኒ፡ ሕገ፨</l>
                  <l n="4">በመርሖ፡ ጸጋከ፡ እንዘ፡ ተርኁ፡ መንሰገ፨</l>
                  <l n="5">ሰማየ፡ ስብሐት፡ እክሀል፡ ኀቤከ፡ ዐሪገ፨</l>
               </lg>
               <lg type="stanza" n="16">
                  <l n="1">ሰላም፡ ለከርሥከ፡ ወለልብከ፡ ዘአንደዳ፨</l>
                  <l n="2">ፍቅረ፡ ክርስቶስ፡ እሳተ፡ ሕይወት፡ ለድንግልተ፡ አባል፡ ወልዳ፨</l>
                  <l n="3">ቴዎድሮስ፡ ብፁዕ፡ ሱታፌ፡ ጊዮርጊስ፡ ፀሓየ፡ ልዳ፨</l>
                  <l n="4">ቤዛ፡ ይኩነኒ፡ ወርቀ፡ ግፍዕከ፡ እምሰዓተ፡ ግሩም፡ ፍዳ፨</l>
                  <l n="5">ሶበ፡ ለኀጥኣን፡ ተከሥቱ፡ መጻሕፍት፡ ዘዕዳ፨</l>
               </lg>
               <lg type="stanza" n="17">
                  <l n="1">ሰላም፡ ለኵልያቲከ፡ ምክረ፡ ሠናያት፡ ዘጸንሳ፨</l>
                  <l n="2">ምስለ፡ ሕሊናከ፡ ያድምዐ፡ ተስፋ፡ ዕለተ፡ ቅስት፡ ወኀሠሣ፨</l>
                  <l n="3">ቴዎድሮስ፡ ተባዕ፡ ምክሐ፡ ቅድስት፡ ከኒሳ፨</l>
                  <l n="4">ባልሐኒ፡ በጸሎትከ፡ እምኀይለ፡ መደንግፅ፡ አንበሳ፨</l>
                  <l n="5">እስመ፡ ፈቃዱ፡ መሢጦትየ፡ እምገዳም፡ አበሳ፨</l>
               </lg>
               <lg type="stanza" n="18">
                  <l n="1">ሰላም፡ ለአማዑቲከ፡ ወለንዋየ፡ ከርሥከ፡ ዘውስጥ፨</l>
                  <l n="2">ወርቀ፡ ቅድስና፡ ወንጽሕ፡ ዘኵለንታሆን፡ ልቡጥ፨</l>
                  <l n="3">በመዐዛ፡ መስቀል፡ ቴዎድሮስ፡ ሕዋሳቲከ፡ ምሱጥ፨</l>
                  <l n="4">እስከ፡ ኮንከ፡ በእንቲአሁ፡ እምፍቅረ፡ አዝማድ፡ ፍሉጥ፨</l>
                  <l n="5">ዮሐንስ፡ ቴዎድሮስ፡ ዘምድርከ፡ አስዩጥ፨</l>
               </lg>
               <lg type="stanza" n="19">
                  <l n="1">ሰላም፡ ለሕንብርትከ፡ አርአያ፡ ማእከክ፡ ክበቡ፨</l>
                  <l n="2">ወለሐቌከ፡ ሰላም፡ ለመንበረ፡ ሥጋ፡ ኪሩቡ፨</l>
                  <l n="3">በሐብለ፡ ፍቅርከ፡ ቴዎድሮስ፡ ሰብአ፡ ቤትየ፡ ተስሕቡ፨</l>
                  <l n="4">ይብልዑ፡ እማዕድከ፡ አምጣነ፡ ጸምዑ፡ ወርኅቡ፨</l>
                  <l n="5">ሀልዎ፡ ነዳያን፡ ተብህለ፡ ለባዕል፡ ቅሩቡ፨</l>
               </lg>
               <lg type="stanza" n="20">
                  <l n="1">ሰላም፡ ለአብራኪከ፡ ዘኢሰገዳ፡ ለአርጤምስ፨</l>
                  <l n="2">ወለአእጋሪከ፡ ዘኢሖራ፡ ቤተ፡ አጵሎን፡ ፅቡስ፨</l>
                  <l n="3">ቴዎድሮስ፡ ስዩም፡ ውስተ፡ ሰማያዊት፡ ቍድስ፨</l>
                  <l n="4">ከመ፡ ትፈትት፡ ኅብስተ፡ ሥጋ፡ ለዘከማየ፡ ጽኑስ፨</l>
                  <l n="5">ወመፍቅዳቲሁ፡ ትፈጽም፡ በኵሉ፡ ማኅሠሥ፨</l>
               </lg>
               <lg type="stanza" n="21">
                  <l n="1">ሰላም፡ ለሰኳንዊከ፡ ለወዲቅ፡ ዘኢተንተና፨</l>
                  <l n="2">ወለመከየድከ፡ ዘይረውጽ፡ በዘባነ፡ ብሩህ፡ ደመና፨</l>
                  <l n="3">ማኅቶተ፡ ጥበብ፡ ቴዎድሮስ፡ ለከርሠ፡ ጥበብ፡ ዘትፈትና፨</l>
                  <l n="4">ነበልባለ፡ ፍቅርከ፡ ለሰብእናየ፡ አርሰና፨</l>
                  <l n="5">ምስማከ፡ ረድኤት፡ ትሬስየከ፡ ወልዑል፡ ጸወና፨</l>
               </lg>
               <lg type="stanza" n="22">
                  <l n="1">ሰላም፡ ለአጻብኢከ፡ በአብትረ፡ ሐጺን፡ ዘተወቅያ፨</l>
                  <l n="2">ኅብረ፡ አጽፋሪሆን፡ በደም፡ እስከ፡ ተሴረያ፨</l>
                  <l n="3">ቴዎድሮስ፡ ዕቀብ፡ እምሕቡል፡ ሐራውያ፨</l>
                  <l n="4">ለነፍሰ፡ ዚአየ፡ እንተ፡ ዘብዙኅ፡ እከያ፨</l>
                  <l n="5">በምክየድ፡ ርኩስ፡ ኢይኪድ፡ ባሕርያ፨</l>
               </lg>
               <lg type="stanza" n="23">
                  <l n="1">ሰላም፡ ለቆምከ፡ እምሥነ፡ በቀልት፡ ዘሠነየ፨</l>
                  <l n="2">ትርሲተ፡ ብርሃን፡ አቅመ፡ ተረሰየ፨</l>
                  <l n="3">እምአፅራረ፡ ጋ፡ እትኖለወከ፡ በዝየ፨</l>
                  <l n="4">ወድኅረ፡ ሞትከ፡ ትሄሉ፡ ምስሌየ፨</l>
               </lg>
               <lg type="stanza" n="24">
                  <l n="1">ሰላም፡ ለመልክእከ፡ አርአያ፡ አምላክ፡ ዘተብህለ፨</l>
                  <l n="2">እስመ፡ ተዐፅፈ፡ ብዑደ፡ ወንኩረ፡ ዕበይ፡ ጸዳለ፨</l>
                  <l n="3">ቴዎድሮስ፡ ንሥአኒ፡ ወምጥቀኒ፡ ላዕለ፨</l>
                  <l n="4">አስተሐይጽ፡ በሕይወትየ፡ እንተ፡ አድማዕከ፡ መርጡለ፨</l>
                  <l n="5">እምታዕካ፡ ነገሥት፡ ዘኃጥአ፡ አምሳለ፨</l>
               </lg>
               <lg type="stanza" n="25">
                  <l n="1">ሰላም፡ ለሠአተ፡ ነፍስከ፡ ተፍጻሜተ፡ ሕማም፡ ወፃማ፨</l>
                  <l n="2">እንዘ፡ ያደምፁ፡ ስብሐተ፡ ላእካነ፡ ቅዳሴ፡ ዘራማ፨</l>
                  <l n="3">ጊዜ፡ ይመጽእ፡ ቴዎድሮስ፡ ንጉሠ፡ ነገሥት፡ በግርማ፨</l>
                  <l n="4">ለነፍስየ፡ ኀጥእተ፡ ገድል፡ በየማንከ፡ አቅማ፨</l>
                  <l n="5">እስመ፡ ወለታ፡ ፍቅርተ፡ ኢትባልሕ፡ እማ፨</l>
               </lg>
               <lg type="stanza" n="26">
                  <l n="1">ሰላም፡ ለበድነ፡ ሥጋከ፡ ዘተፈትነ፡ ከመ፡ ወርቅ፨</l>
                  <l n="2">ውስተ፡ ከርሠ፡ እቶን፡ ዕሙቅ፨</l>
                  <l n="3">ቴዎድሮስ፡ ጸሊ፡ ለእሊአከ፡ ደቂቅ፨</l>
                  <l n="4">እንዘ፡ ታዜክር፡ ኪዳነከ፡ ወቃለ፡ አፉከ፡ ጽዱቅ፨</l>
                  <l n="5">ቅድመ፡ መንበረ፡ አብ፡ መፍርህ፡ ዘዐውዱ፡ መብረቅ፨</l>
               </lg>
               <lg type="stanza" n="27">
                  <l n="1">ሰላም፡ ለግንዘተ፡ ሥጋከ፡ በእደ፡ ኅሩያን፡ ካህናት፨</l>
                  <l n="2">ወለመቃብሪከ፡ ሰላም፡ ምልእተ፡ በረከት፨</l>
                  <l n="3">ቢጸ፡ ምሥራቃዊ፡ ቴዶድሮስ፡ ዘእምሰራዊት፨</l>
                  <l n="4">አስተዳሉ፡ መካነ፡ ብዕል፡ ኀበ፡ ተርኅወ፡ ገነት፨</l>
                  <l n="5">ለፍቁራኒከ፡ ዘጸገወ፡ ሀብት፨</l>
               </lg>
               <lg type="stanza" n="28">
                  <l n="1">አምጣነ፡ ብየ፡ ኅዳጠ፡ አቅረብኩ፡ ለከ፡ ስባሔ፨</l>
                  <l n="2">በጽዋዐ፡ ስምከ፡ አፈወ፡ ርኄ፨</l>
                  <l n="3">ቴዎድሮስ፡ ፍትው፡ ወጥዑመ፡ ዝክር፡ ውስተ፡ ኵለሄ፨</l>
                  <l n="4">ተወከፍ፡ ማኅሌትየ፡ ቅድመ፡ ገጸ፡ አምላክ፡ ኤሎሄ፨</l>
                  <l n="5">ከመ፡ መሥዋዕተ፡ ኖኅ፡ ውኩፍ፡ ወጻድቅ፡ ማኑሄ፨</l>
               </lg>
            </div>
         </div>
      </body>
   </text>
</TEI>
