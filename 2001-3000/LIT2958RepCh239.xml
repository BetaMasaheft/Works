<?xml version="1.0" encoding="UTF-8"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
schematypens="http://relaxng.org/ns/structure/1.0"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" type="work" xml:lang="en" xml:id="LIT2958RepCh239">
   <teiHeader xml:base="https://betamasaheft.eu/">
      <fileDesc>
         <titleStmt>
            <title xml:id="t1" xml:lang="gez">መልክአ፡ ፊቅጦር፡</title>
            <title corresp="#t1" xml:lang="gez" type="normalized">Malkǝʾa Fiqṭor</title>
            <title corresp="#t1" xml:lang="en">Image of Victor</title>
            <editor role="generalEditor" key="AB"/>
            <funder>Akademie der Wissenschaften in Hamburg</funder>
         </titleStmt>
         <publicationStmt>
            <authority>Hiob-Ludolf-Zentrum für Äthiopistik</authority>
            <publisher>Die Schriftkultur des christlichen Äthiopiens und Eritreas: Eine multimediale
               Forschungsumgebung / Beta maṣāḥǝft</publisher>
            <pubPlace>Hamburg</pubPlace>
            <availability>
               <licence target="http://creativecommons.org/licenses/by-sa/4.0/">
                  <p> This file is licensed under the Creative Commons Attribution-ShareAlike 4.0.
                  </p>
               </licence>
            </availability>
         </publicationStmt>
         <sourceDesc>
            <p>Work of the literatures of Ethiopia and Eritrea</p>
         </sourceDesc>

      </fileDesc>
      <encodingDesc>
         <xi:include xmlns:xi="http://www.w3.org/2001/XInclude"
            href="https://raw.githubusercontent.com/BetaMasaheft/Documentation/master/prefixDef.xml">
            <xi:fallback>
               <p>Definitions of prefixes used.</p>
            </xi:fallback>
         </xi:include>
      </encodingDesc>
      <profileDesc>
         <langUsage>
            <language ident="en">English</language>
            <language ident="gez">Gǝʿǝz</language>
         </langUsage>
         <textClass>
            <keywords scheme="#ethioauthlist">
               <term key="Poetry"/>
               <term key="ChristianLiterature"/>
               <term key="Hagiography"/>
            </keywords>
         </textClass>
      </profileDesc>
      <revisionDesc>
         <change who="PL" when="2016-07-26">Created XML record from Ethio authority google
            spreadsheet</change>
         <change who="MV" when="2017-06-03">Added keywords and incipit</change>
         <change who="ES" when="2024-12-10">Added the text, title, relations and bibl (A.
            Dickinson's database)</change>
      </revisionDesc>
   </teiHeader>
   <text xml:base="https://betamasaheft.eu/">
      <body>
         <div type="bibliography">
            <listRelation>
               <relation name="ecrm:P129_is_about" active="LIT2958RepCh239" passive="PRS9744Victor"></relation>
               
               <relation name="skos:exactMatch" active="LIT2958RepCh239" passive="https://w3id.org/malke/2958/"></relation>
            </listRelation>
            <listBibl type="editions">
               <bibl><ptr target="bm:MgWebsite"/></bibl>       
               <bibl>
                  <ptr target="bm:Chaine1913Rep"/>
                  <citedRange unit="item">239</citedRange> <citedRange unit="item">69</citedRange>
               </bibl>
            </listBibl>
         </div>
         <div type="edition" xml:lang="gez">
            <div type="textpart" xml:id="malke">
               <lg type="stanza" n="1">
                  <l n="1">ቅዱስ፡ ቅዱስ፡ ቅዱስ፡ በቅዳሴ፨</l>
                  <l n="2">ከመ፡ ውስተ፡ ሰማይ፡ ትብል፡ ምስለ፡ መላእክት፡ ቅድመ፡ ሥላሴ፨</l>
                  <l n="3">ተውላጠ፡ ውስተ፡ ምድር፡ ኮንከ፡ መናኔ፡ ምድር፡ ብእሴ፨</l>
                  <l n="4">እጽሐፍ፡ ለከ፡ አምኃ፡ ወሰላመ፡ መልክእ፡ ውዳሴ፨</l>
                  <l n="5">ስቡሕ፡ ራእይ፡ ፊቅጦር፡ ዳግማይ፡ ሙሴ፨</l>
               </lg>
               <lg type="stanza" n="2">
                  <l n="1">ሰላም፡ ለዝክረ፡ ስምከ፡ ዘኢየሐፅፅ፡ በፍቅድ፨</l>
                  <l n="2">እምአርባዕቱ፡ እንስሳ፡ መናብርቲሁ፡ ለወልድ፨</l>
                  <l n="3">ንጹሕ፡ ኵለንታ፡ ፊቅጦር፡ እክለ፡ ብዕለ፡ ጻድቃን፡ ዓውድ፨</l>
                  <l n="4">ለገብርከ፡ ላዕለ፡ ነፍስየ፡ ደብረ፡ ሰልሞን፡ ዐፀድ፨</l>
                  <l n="5">እምደመና፡ ገድልከ፡ ይዝንም፡ ጸጋከ፡ በረድ፨</l>
               </lg>
               <lg type="stanza" n="3">
                  <l n="1">ሰላም፡ ለሥዕርተ፡ ርእስከ፡ ዘኢተጸፍራ፡ ለሐውዝ፨</l>
                  <l n="2">በዘውስተ፡ ዓለም፡ ግዕዝ፨</l>
                  <l n="3">ያቁም፡ ፊቅጦር፡ ዘመደ፡ አቦሊ፡ በለዝ፨</l>
                  <l n="4">አልቦ፡ ከማከ፡ እግዚኦ፡ በዓቂበ፡ ሐዲስ፡ ትእዛዝ፨</l>
                  <l n="5">ዘከዓውከ፡ ደመ፡ ፍዳ፡ ከመ፡ ማይ፡ ውኂዝ፨</l>
               </lg>
               <lg type="stanza" n="4">
                  <l n="1">ሰላም፡ ለርእስከ፡ ጌራ፡ አካልከ፡ ርእስ፨</l>
                  <l n="2">ወዘወርቅ፡ አክሊሉ፡ ለክሳድከ፡ ንጉሥ፨</l>
                  <l n="3">ጸናጽለ፡ ወርቅ፡ ፊቅጦር፡ ወጥዑመ፡ ዜማ፡ ናብሊስ፨</l>
                  <l n="4">በድምፅከ፡ ኦስካለ፡ ወይን፡ ማእከለ፡ ባሕር፡ ወየብስ፨</l>
                  <l n="5">ልቡና፡ ይትፌሣሕ፡ ወትትኃሠይ፡ ነፍስ፨</l>
               </lg>
               <lg type="stanza" n="5">
                  <l n="1">ሰላም፡ ለገጽከ፡ ዘያስተፌሥሕ፡ በሥኑ፨</l>
                  <l n="2">እምሥነ፡ ከዋክብት፡ ዕዱላን፡ እለ፡ ገጸ፡ ሰማይ፡ ከደኑ፨</l>
                  <l n="3">መኑ፡ ፊቅጦር፡ እንዘ፡ ኅዳጥ፡ ዘመኑ፨</l>
                  <l n="4">ከማከ፡ ዘተጋደለ፡ እምአለ፡ እመሬት፡ ኮኑ፨</l>
                  <l n="5">ዘበእንተ፡ ክርስቶስ፡ ገድልከ፡ የዓፅብ፡ አኮኑ</l>
               </lg>
               <lg type="stanza" n="6">
                  <l n="1">ሰላም፡ ለቀራንብቲከ፡ እለ፡ የዓውዳ፡ ብንተ፨</l>
                  <l n="2">ከመ፡ ሕንጻ፡ ቅጽሮ፡ ቤተ፨</l>
                  <l n="3">ፍና፡ ትሩፋት፡ ፊቅጦር፡ እስመ፡ ኢሖርኩ፡ ንስቲተ፨</l>
                  <l n="4">በርስትከ፡ ደብረ፡ ጽዮን፡ አመ፡ ትሔድስ፡ ውርዙተ፨</l>
                  <l n="5">እግዚኦ፡ ማኅጸንተከ፡ ንሥአኒ፡ ዓሥራተ፨</l>
               </lg>
               <lg type="stanza" n="7">
                  <l n="1">ሰላም፡ ለአዕይንቲከ፡ ከዋክብተ፡ ገጽ፡ ጠፈር፨</l>
                  <l n="2">እለ፡ ነጽሮቶን፡ ገብራ፡ ውስተ፡ ምዕራበ፡ ሕግ፡ ወፍቅር፨</l>
                  <l n="3">በኅድረትከ፡ ፊቅጦር፡ ውሳጤ፡ ቅፅር፡ ምዝቡር፨</l>
                  <l n="4">አነከር፡ ምስለ፡ ብሄል፡ ገድለ፡ ሰማዕታቲከ፡ በር፨</l>
                  <l n="5">ዕፁብ፡ እፎ፡ ወእፎ፡ መንከር፨</l>
               </lg>
               <lg type="stanza" n="8">
                  <l n="1">ሰላም፡ ለአእዛኒከ፡ በአስተሐውዞ፡ አለ፡ ኢሰምዓ፨</l>
                  <l n="2">ምክረ፡ ህርማኖስ፡ አቡከ፡ ዘለክብረ፡ አጵሎን፡ ሦዓ፨</l>
                  <l n="3">ዓስበ፡ ፃማከ፡ ፊቅጦር፡ ወህየንተ፡ ገድልከ፡ ጸንዓ፨</l>
                  <l n="4">ነፈርዓፀ፡ ትግብር፡ በህየ፡ ወበዓለ፡ ዓቢይ፡ ፍግዓ፨</l>
                  <l n="5">መንግሥተ፡ ሰማያት፡ ለከ፡ ተደለወት፡ መርዓ፨</l>
               </lg>
               <lg type="stanza" n="9">
                  <l n="1">ሰላም፡ ለመላትሒከ፡ እለ፡ ሐማ፡ በሠውጥ፨</l>
                  <l n="2">ህየንተ፡ ጸፍዖ፡ ሐራዊ፡ ለወልደ፡ ማርያም፡ ሥሉጥ፨</l>
                  <l n="3">ወሬዛ፡ ፊቅጦር፡ ወሕፃነ፡ ዕድሜ፡ ኅዳጥ፨</l>
                  <l n="4">እምብዝኃ፡ ገድልከ፡ ሥርናየ፡ አንከሮ፡ ሥውጥ፨</l>
                  <l n="5">ውስተ፡ ከርሠ፡ መርዓት፡ ልቡና፡ ሕዝብ፡ ዘአፍአ፡ ወውሥጥ፨</l>
               </lg>
               <lg type="stanza" n="10">
                  <l n="1">ሰሳም፡ ለአእናፊከ፡ ከመ፡ ሰሎሞን፡ አግሃደ፨</l>
                  <l n="2">እለ፡ ተመስሎ፡ አርትዓ፡ ሊባኖሳዌ፡ ማኅፈደ፨</l>
                  <l n="3">ግብረ፡ ተጋድሎ፡ ፊቅጦር፡ ዓቅመ፡ ልብከ፡ ፈቀደ፨</l>
                  <l n="4">በእንተ፡ ክርስቶስ፡ ዘእምህላዌ፡ አብ፡ ተወልደ፨</l>
                  <l n="5">ውስተ፡ ብሔረ፡ ግብጽ፡ እምአንጾኪያ፡ አፍጠንከ፡ ወሪደ፨</l>
               </lg>
               <lg type="stanza" n="11">
                  <l n="1">ሰላም፡ ለከናፍሪከ፡ ቅድመ፡ ገጸ፡ ንጉሥ፡ ዓላዊ፨</l>
                  <l n="2">እለ፡ በኢፍርሃት፡ ነበባ፡ ሃይማኖተ፡ ክርስቶስ፡ ማሕየዊ፨</l>
                  <l n="3">ካህን፡ ፊቅጦር፡ አልአዛር፡ ዘመደ፡ ሌዊ፨</l>
                  <l n="4">መሥዋዕተ፡ ግበር፡ እግዚኦ፡ በመጥባሕተ፡ ረድኤት፡ ሀላዊ፨</l>
                  <l n="5">በግዓ፡ ዓመት፡ ነጽሮትየ፡ ለብእሲ፡ ባሕታዊ፨</l>
               </lg>
               <lg type="stanza" n="12">
                  <l n="1">ሰላም፡ ለአፉከ፡ ዘአዋመዎ፡ ልጓም፨</l>
                  <l n="2">አመ፡ ተድላ፡ ዓለም፡ ኃደገ፡ በፍቅረ፡ ዳግማይ፡ ዓለም፨</l>
                  <l n="3">ዕንቈ፡ ባሕርይ፡ ፊቅጦር፡ ዘመደ፡ ገላውዴዎስ፡ ሶም፨</l>
                  <l n="4">አኅልፈኒ፡ በብርሃንከ፡ እምዓፀደ፡ ጽልመት፡ ድካም፨</l>
                  <l n="5">በፍኖተ፡ ገድልከ፡ እሑር፡ ኅበ፡ ይምን፡ ወጽግም፨</l>
               </lg>
               <lg type="stanza" n="13">
                  <l n="1">ሰላም፡ ለአስናኒከ፡ ለለ፡ አሐዱ፡ አሐዱ</l>
                  <l n="2">ዘአስተላጸቆሙ፡ አምላክ፡ ዓቅመ፡ አገበሮ፡ ፈቃዱ፨</l>
                  <l n="3">ሃይማኖታዊ፡ ፊቅጦር፡ እምአለ፡ እግዚኦሙ፡ ክህዱ፨</l>
                  <l n="4">መንክር፡ ተገፍዖትከ፡ ለሄርሜንዮስ፡ በዓውዱ፨</l>
                  <l n="5">ቤዛ፡ ነፍስ፡ ዚአየ፡ ይቁም፡ ቅድመ፡ አብ፡ ወወልዱ፨</l>
               </lg>
               <lg type="stanza" n="14">
                  <l n="1">ሰላም፡ ለልሳንከ፡ ዘኢያኅደጎ፡ ፍርሃት፨</l>
                  <l n="2">እንዘ፡ ሃይማኖቶ፡ ይነብብ፡ ቅድመ፡ ዓላውያን፡ ነገሥት፨</l>
                  <l n="3">ኃያል፡ ፊቅጦር፡ ወመስተጋድል፡ ሰማዕት፨</l>
                  <l n="4">ዕድዋንየ፡ ቅትል፡ እግዚኦ፡ በጾታ፡ ብዙኅ፡ ረድኤት</l>
                  <l n="5">ከመ፡ ለጎልያድ፡ ቅድመ፡ ቀተሎ፡ ዳዊት፨</l>
               </lg>
               <lg type="stanza" n="15">
                  <l n="1">ሰላም፡ ለቃልከ፡ እምግርማ፡ ነጐድጓድ፡ ድምፁ፨</l>
                  <l n="2">ዘበአንጾኪያ፡ ሠራዊተ፡ ጣዖት፡ ደንገፁ፨</l>
                  <l n="3">አመ፡ አንበብኮ፡ ፊቅጦር፡ በበ፡ አንቀጹ፡ ወገጹ፨</l>
                  <l n="4">ለመጽሐፈ፡ ገድል፡ እስመ፡ ለጊዮርጊስ፡ ቢጹ፨</l>
                  <l n="5">መላእክተ፡ ሰማይ፡ ኪያከ፡ እምሰማይ፡ ሐወፁ፨</l>
               </lg>
               <lg type="stanza" n="16">
                  <l n="1">ሰላም፡ ለእስትንፋስከ፡ ነፋሰ፡ ሃይማኖት፡ በጸጋ፨</l>
                  <l n="2">እንበለ፡ ሕፀፅ፡ ዘነፍሐ፡ ቅድመ፡ ብዙኃን፡ እንግልጋ፨</l>
                  <l n="3">ምሉእ፡ ፊቅጦር፡ ዘአልብከ፡ ሥርዓተ፡ ንትጋ፨</l>
                  <l n="4">ያግዕዘኒ፡ ለፍቁርከ፡ እምቅንዋተ፡ እግዚእ፡ ሥጋ፨</l>
                  <l n="5">ለመንፈሳዊት፡ ገድልከ፡ ሥርዓታ፡ ወሕጋ፨</l>
               </lg>
               <lg type="stanza" n="17">
                  <l n="1">ሰላም፡ ለጕርዔከ፡ ዘስቲ፡ ወይነ፡ ምድር፡ ኢሠምረ፨</l>
                  <l n="2">ጣዕመ፡ ወይነ፡ ፍቅሩ፡ ለወልድ፡ እስመ፡ ውሣጤሁ፡ ኃደረ፨</l>
                  <l n="3">መኑ፡ ፊቅጦር፡ ዘይትዔረየከ፡ ክብረ፨</l>
                  <l n="4">ፊላታዎስ፡ ጥቀ፡ አኮኑ፡ ጊዜ፡ መንገለ፡ ገድል፡ አንጸረ፨</l>
                  <l n="5">መጽሐፈ፡ ብዙኅ፡ ክብርከ፡ እምአምላክ፡ ተምህረ፨</l>
               </lg>
               <lg type="stanza" n="18">
                  <l n="1">ሰላም፡ ለከሳድከ፡ በሰይፈ፡ ሐራዊ፡ ዘተፅዕረ፨</l>
                  <l n="2">እስከ፡ ይፌጽም፡ ሆሮዮን፡ በትእዛዘ፡ መልአከ፡ ድኅረ፨</l>
                  <l n="3">በእንተ፡ ዝንቱ፡ ባሕቱ፡ ብካየ፡ ማርታ፡ መሪረ፨</l>
                  <l n="4">ፊቅጦር፡ ተዘኪረከ፡ ኢትትሃየደኒ፡ ምዕረ፨</l>
                  <l n="5">እስመ፡ እግዚእየ፡ አንተ፡ ወኮንኩከ፡ ገብረ፨</l>
               </lg>
               <lg type="stanza" n="19">
                  <l n="1">ሰላም፡ ለመትከፍትከ፡ ዘጸዊሮቶ፡ አቅለለ፨</l>
                  <l n="2">ለአርዑተ፡ ክርስቶስ፡ ቤዛ፡ ዘበቀራንዮ፡ ተሰቅለ፨</l>
                  <l n="3">ምስለ፡ ሰማዕታት፡ ፊቅጦር፡ እንዘ፡ ትግብር፡ መድበለ፨</l>
                  <l n="4">ሐውፀኒ፡ በረድኤትከ፡ ወተሣሃለኒ፡ ሣህለ፨</l>
                  <l n="5">ከመ፡ ጊዜ፡ ድካም፡ እንሣእ፡ አምኃይልከ፡ ኃይለ፨</l>
               </lg>
               <lg type="stanza" n="20">
                  <l n="1">ሰላም፡ ለዘባንከ፡ ተቀሥፎተ፡ ክርስቶስ፡ አምላከ፨</l>
                  <l n="2">ዘበተዝክሮ፡ ተቀሥፈ፡ እመኰንነ፡ ጋዕዝ፡ ወሀውከ፨</l>
                  <l n="3">እንዘ፡ ሥጋዊ፡ ፊቅጦር፡ እስመ፡ መንፈሳዊ፡ መልአክ፨</l>
                  <l n="4">መፍትው፡ ያስተብፅዑከ፡ ልሳናተ፡ ጽባሕ፡ ወሰርክ፨</l>
                  <l n="5">ብፅዓን፡ ትዕግሥቱ፡ ለኢዮብ፡ ብእሲ፡ ቡሩክ፨</l>
               </lg>
               <lg type="stanza" n="21">
                  <l n="1">ሰላም፡ ለአንግድዓከ፡ ዘበጽንዓ፡ ረኃብ፡ ደግደገ፨</l>
                  <l n="2">አመ፡ ብዕለ፡ ሥጋ፡ ኃደገ፨</l>
                  <l n="3">ሰማዕተ፡ ወንጌል፡ ፊቅጦር፡ ከመ፡ ትረስየኒ፡ ዘውገ፨</l>
                  <l n="4">መንገሌከ፡ እስመ፡ ቀረብኩ፡ ምስለ፡ ሥርወ፡ ልብየ፡ ደርገ፨</l>
                  <l n="5">ዘብዝኃ፡ መንክር፡ ገድልከ፡ መሀረኒ፡ ሕግ፨</l>
               </lg>
               <lg type="stanza" n="22">
                  <l n="1">ሰላም፡ ለሕፅንከ፡ ሕፅነ፡ ወልደ፡ ቡርክት፡ ድንግል፨</l>
                  <l n="2">ምርፋቀ፡ ዮሐንስ፡ ገድል፨</l>
                  <l n="3">ኦፊቅጦር፡ ትዌድስከ፡ በቃል፨</l>
                  <l n="4">ማርታ፡ ኪያከ፡ በአፍቅሮ፡ እንዘ፡ ትኬልሕ፡ ወትብል፨</l>
                  <l n="5">መንክር፡ መዓዛሁ፡ ለፊቅጦር፡ ኮል፨</l>
               </lg>
               <lg type="stanza" n="23">
                  <l n="1">ሰላም፡ ለአእዳዊከ፡ እለ፡ ድኅሪተ፡ ተዓሥራ፨</l>
                  <l n="2">ወክቡደ፡ እብነ፡ መልዕልተ፡ ዝንቱ፡ ዘጾራ፡ ዘ</l>
                  <l n="3">በግዓ፡ ፋሲካ፡ ፊቅጦር፡ ክርስቶስ፡ ዘሊቶስጥራ፨</l>
                  <l n="4">እፎ፡ እምኮነ፡ ሶበ፡ ርእየ፡ ዘላዕሌከ፡ መከራ፨</l>
                  <l n="5">ገላውዴዎስ፡ ፍቁርከ፡ ሊቆሙ፡ ለሐራ፨</l>
               </lg>
               <lg type="stanza" n="24">
                  <l n="1">ሰላም፡ ለመዛርዒከ፡ እለ፡ ተወከፋ፡ ሕማመ፨</l>
                  <l n="2">እስመ፡ እግረ፡ ልብከ፡ ምዕረ፡ ዓውደ፡ አምልኮ፡ ዕፅ፡ ኢቆመ፨</l>
                  <l n="3">ማርታ፡ ፊቅጦር፡ ትበክየከ፡ ግሩመ፨</l>
                  <l n="4">ዘሰተይከ፡ ሕምዘ፡ ቀታሊ፡ ሶበ፡ ትዜከር፡ ፍጹመ፨</l>
                  <l n="5">እንዘ፡ ትብል፡ አነ፡ አምሰተይኡ፡ ደመ፨</l>
               </lg>
               <lg type="stanza" n="25">
                  <l n="1">ሰላም፡ ለኵርናዕከ፡ እንዘ፡ ይፄዓር፡ በለፈ፨</l>
                  <l n="2">ዘበኅበ፡ ለፌ፡ ተረክበ፡ ሐመረ፡ ኃይል፡ ኃዳፌ፨</l>
                  <l n="3">እንዘ፡ ትቀንት፡ ፊቅጦር፡ አምሳለ፡ ክርስቶስ፡ መክፈ፨</l>
                  <l n="4">በጸጋከ፡ ማየ፡ ንብቲራ፡ ከመ፡ ኢይቁም፡ ጸናፌ፨</l>
                  <l n="5">ሕፅበኒ፡ ለረድእከ፡ እኩንከ፡ ሱታፌ፨</l>
               </lg>
               <lg type="stanza" n="26">
                  <l n="1">ሰላም፡ ለእመትከ፡ ህለተ፡ ወርቅ፡ ቀይሕ፨</l>
                  <l n="2">አቡቀለምሲስ፡ ዘነሥኦ፡ እምእደ፡ መልአከ፡ ንጹሕ፨</l>
                  <l n="3">ጠቢብ፡ ፊቅጦር፡ ወከመ፡ ርግብ፡ የዋሕ፨</l>
                  <l n="4">መስቀረ፡ በተመስሎ፡ እማየ፡ ኃጢአት፡ አይኅ፨</l>
                  <l n="5">ኅብአኒ፡ እግዚእየ፡ ለገብርከ፡ ኖን፨</l>
               </lg>
               <lg type="stanza" n="27">
                  <l n="1">ሰላም፡ ለአራኅከ፡ ዘሃመወ፡ በፀሪብ፨</l>
                  <l n="2">ከመ፡ ሊቀ፡ ፀረብት፡ ጠቢብ፨</l>
                  <l n="3">ዘአልህቀከ፡ ፊቅጦር፡ ጸጋ፡ መንፈስ፡ ቀዱስ፡ ሐሊብ፨</l>
                  <l n="4">ተሳተፍከ፡ ትግብረ፡ ቅዳሴ፡ ምስለ፡ ሰማያዊ፡ ኪሩብ፨</l>
                  <l n="5">ህየንተ፡ እምአብ፡ ተፈለጥከ፡ በፍቅሩ፡ ለአብ፨</l>
               </lg>
               <lg type="stanza" n="28">
                  <l n="1">ሰላም፡ ለአፃብዒከ፡ አዕጹቀ፡ አራዳ፡ ጕንድ፨</l>
                  <l n="2">ዘኍሳቌሆን፡ የውጣ፡ ሕንጻ፡ ደብረ፡ ሲና፡ ማኅፈድ፨</l>
                  <l n="3">ሐመረ፡ ጸጋ፡ ፊቅጦር፡ ዘኃጢአት፡ ሞገድ፨</l>
                  <l n="4">ኢያሥጥመኒ፡ ለገብርከ፡ አምሳለ፡ እብን፡ ክቡድ፨</l>
                  <l n="5">አብጽሐኒ፡ ኀበ፡ መርሶ፡ ንስሐ፡ ዓፀድ፨</l>
               </lg>
               <lg type="stanza" n="29">
                  <l n="1">ሰላም፡ ለአጽፋረ፡ እዴከ፡ እለ፡ ይመስላ፡ ሰበነ፨</l>
                  <l n="2">አርእስተ፡ አፃብዕ፡ ዓሥር፡ እስመ፡ ግብረቶን፡ ከደነ፨</l>
                  <l n="3">ብዕለ፡ ነገሥተ፡ ምድር፡ መነነ፨</l>
                  <l n="4">መንግሥተ፡ ሰማይ፡ ዘታስተጋብእ፡ ጻድቃነ፨</l>
                  <l n="5">ኮነተከ፡ ብዕለ፡ ወክብረ፡ እውነ፨</l>
               </lg>
               <lg type="stanza" n="30">
                  <l n="1">ሰላም፡ ለገቦከ፡ በአፍሐመ፡ እሳት፡ ፯፨</l>
                  <l n="2">ሐራ፡ መኰንን፡ ዓላዊ፡ ዘአፃመውም፡ ሎቱ፨</l>
                  <l n="3">እንበይነ፡ ግኒ፡ ፊቅጦር፡ ለወይነ፡ ሥቃይ፡ ዓፀደ፡ ርስቱ፨</l>
                  <l n="4">ክርስቶስ፡ አስተርአየከ፡ ምስለ፡ መኃትው፡ ዓሥርቱ፨</l>
                  <l n="5">ትእምርተ፡ መንግሥትከ፡ በሐዳስ፡ ሕይወቱ፨</l>
               </lg>
               <lg type="stanza" n="31">
                  <l n="1">ሰላም፡ ለከርሥከ፡ ሥውጢ፡ ሥርናይ፡ ሥርዓት፨</l>
                  <l n="2">ወሕፀር፡ በጽጌ፡ ጸጋ፡ መንፈስ፡ ቅዱስ፡ ሕይወት</l>
                  <l n="3">መንክረ፡ ፀዳል፡ ፊቅጦር፡ ዘተቅዋመ፡ ሥቃይ፡ ማኅቶት፨</l>
                  <l n="4">ታንሶሱ፡ በብርሃንከ፡ እንዘ፡ አልባቲ፡ ጽልመት፨</l>
                  <l n="5">ሃይማኖታዊት፡ ነፍስየ፡ በሉ፡ ሰዓት፨</l>
               </lg>
               <lg type="stanza" n="32">
                  <l n="1">ሰላም፡ ለልብከ፡ ዘለአጵሎን፡ ኢሠምሮ፨</l>
                  <l n="2">እስመ፡ እደ፡ ሰብእ፡ ኢገብሮ፨</l>
                  <l n="3">እዌድሰከ፡ ፊቅጦር፡ እንዘ፡ አበዝኅ፡ ዘምሮ፨</l>
                  <l n="4">ለክርስቶስ፡ ቀዳሜ፡ ጸጋ፡ እስመ፡ ኢኃደገ፡ ፍቅሮ፨</l>
                  <l n="5">በከመ፡ ይቤ፡ ጳውሎስ፡ በሐዋዝ፡ ዘምሮ፨</l>
               </lg>
               <lg type="stanza" n="33">
                  <l n="1">ሰላም፡ ለኵልያቲከ፡ እለ፡ በትዕግሥት፡ ተገሠጻ፨</l>
                  <l n="2">ከመ፡ ቃለ፡ ዳዊት፡ ነገረ፡ እንዘ፡ የኃድግ፡ ዓመፃ፨</l>
                  <l n="3">ማኅፈደ፡ ምግባር፡ ፊቅጦር፡ ወዘሃይማኖት፡ ሕንጻ፨</l>
                  <l n="4">ከመ፡ ተሰደት፡ ታውክልያ፡ እምርስተ፡ አቡሃ፡ ኀበ፡ ___ፃ፨</l>
                  <l n="5">ህየንተ፡ ሮስተ፡ አብ፡ ስደት፡ ኮነተከ፡ ዕፃ፨</l>
               </lg>
               <lg type="stanza" n="34">
                  <l n="1">ሰላም፡ ለሕሊናከ፡ እስራኤላዊ፡ ሕሊና፨</l>
                  <l n="2">ዘተሴሰየ፡ ፍጹመ፡ ዓቂበ፡ ሃይማኖት፡ ኅብስተ፡ መና፨</l>
                  <l n="3">ወልደ፡ ማርታ፡ ፊቅጦር፡ ሠናየ፡ ዝክር፡ ወዜና፨</l>
                  <l n="4">ቍልቍሊተ፡ በተሰቅሎ፡ እመንገለ፡ ብዙኅ፡ ፍና፨</l>
                  <l n="5">። ፍጹመ፡ ተመሰልከ፡ ለጴጥሮስ፡ ዘዮና፨</l>
               </lg>
               <lg type="stanza" n="35">
                  <l n="1">ሰላም፡ ለአማዑቲከ፡ ዘኢተቈጽረ፡ በቂም፨</l>
                  <l n="2">እስመ፡ ኵለንታሁ፡ ሰላም፨</l>
                  <l n="3">ምዑዝ፡ ፊቅጦር፡ ኮለ፡ ማርታ፡ ገዳም፨</l>
                  <l n="4">ምስለ፡ ጊዮርጊስ፡ ወመርቆሬዎስ፡ ዘሮም፨</l>
                  <l n="5">መንገሌየ፡ ለሐውዖ፡ አስተፋጥን፡ ዮም፨</l>
               </lg>
               <lg type="stanza" n="36">
                  <l n="1">ሰላም፡ ለንዋየ፡ ውሥጥከ፡ ዘልብሰ፡ ትሕትና፡ ተዓፅፈ፨</l>
                  <l n="2">ወአምተከሥቶ፡ ለኵሉ፡ ዘርቤተ፡ ተኃብአ፡ ነጸፈ፨</l>
                  <l n="3">እምሰማዕታት፡ ፊቅጦር፡ ዘተጋደልክ፡ ትሩፈ፨</l>
                  <l n="4">ከመ፡ እንብብ፡ ቅድመ፡ አእላፍ፡ ዜና፡ ክብርከ፡ መጽሐፈ፨</l>
                  <l n="5">ምሕረትከ፡ ወጽድቅከ፡ ይርከባኒ፡ ዘልፈ፨</l>
               </lg>
               <lg type="stanza" n="37">
                  <l n="1">ሰላም፡ ለዓንብርትከ፡ ዘይመስል፡ በተርእዮ፨</l>
                  <l n="2">መረግደ፡ መትከፍ፡ ዓርወ፡ ወዘዲበ፡ ኤፉድ፡ ክበበ፡ ጥውዮ፨</l>
                  <l n="3">ለክርስቶስ፡ ፊቅጦር፡ እስመ፡ አጥባዕከ፡ ተቀንዮ፨</l>
                  <l n="4">ለሥጋከ፡ በአነዳ፡ ላህም፡ ለዘዕሡረ፡ ረሰዮ፨</l>
                  <l n="5">ዘመደ፡ እለ፡ ዳታን፡ ይኩን፡ ውስተ፡ ሲኦል፡ ደዮ፨</l>
               </lg>
               <lg type="stanza" n="38">
                  <l n="1">ሰላም፡ ለሐቌከ፡ ኃይለ፡ መንፈስ፡ ቅዱስ፡ ዘቀነተ፨</l>
                  <l n="2">እስመ፡ ቅናተ፡ ወርቅ፡ አስተተ፨</l>
                  <l n="3">በአንተ፡ ክርስቶስ፡ ፊቅጦር፡ አመ፡ ሠለጥከ፡ መዊተ፨</l>
                  <l n="4">ህየንተ፡ ብካይ፡ ዝበኅበ፡ ዘመድ፡ ተከሥተ</l>
                  <l n="5">መላእክተ፡ ሰማይ፡ ለከ፡ ኃለዩ፡ ማኅሌተ፨</l>
               </lg>
               <lg type="stanza" n="39">
                  <l n="1">ሰላም፡ ለአቍያጺከ፡ እለ፡ ከመ፡ ሠርዌ፡ ተተክላ፨</l>
                  <l n="2">ቀመረ፡ ሥጋ፡ ይጹራ፡ በፍጽም፡ ወበከዋሳ፨</l>
                  <l n="3">መጽሐፈ፡ ራዕይ፡ ፊቅጦር፡ ለክስብኡል፡ ወለዑ፡ መሐላ፨</l>
                  <l n="4">ኍልቈ፡ ዜነውከ፡ ለኵሉ፡ ለድንግለ፡ ሀገር፡ ገሊላ፨</l>
                  <l n="5">ከመ፡ ዜነዋ፡ ገብርኤል፡ ብስራተ፡ ዘተድላ፨</l>
               </lg>
               <lg type="stanza" n="40">
                  <l n="1">ሰላም፡ ለአብራኪከ፡ አለ፡ ሰጊደ፡ አብዝኁ፨</l>
                  <l n="2">ለከርስቶስ፡ ወለአቡሁ፨</l>
                  <l n="3">ዘትትባየጾ፡ ፊቅጦር፡ ለቶማስ፡ በአነዳሁ፨</l>
                  <l n="4">ጣዖቶሙ፡ ሶበ፡ መነንከ፡ ለመኰንን፡ ሐራሁ፨</l>
                  <l n="5">ከመ፡ ሥርወ፡ ዕፅ፡ ሥረዊከ፡ መልሑ፨</l>
               </lg>
               <lg type="stanza" n="41">
                  <l n="1">ሰላም፡ ለአእጋሪከ፡ እለ፡ ረዊጸ፡ አፍቀራ</l>
                  <l n="2">በእንተ፡ ሃይማኖት፡ ርትዕት፡ ውስተ፡ ፍና፡ ብዙኅ፡ መከራ፨</l>
                  <l n="3">ጽዋዓ፡ ልቡና፡ ፊቅጦር፡ ከመ፡ ኡርኤል፡ ለእዝራ፨</l>
                  <l n="4">አስትየኒ፡ ለሰላምከ፡ ከመ፡ ኢይትሀከይ፡ ግብራ፨</l>
                  <l n="5">አምጣነ፡ ብዙኅ፡ ውእቱ፡ ዕበያ፡ ወክብራ፨</l>
               </lg>
               <lg type="stanza" n="42">
                  <l n="1">ሰላም፡ ለሰኰናከ፡ ዘአንሶሰወ፡ ውስቴቱ፨</l>
                  <l n="2">ለዕቶነ፡ እሳት፡ ነዳዲ፡ ከመ፡ ደቂቅ፡ ሠለስቱ፨</l>
                  <l n="3">በቋዒ፡ ፊቅጦር፡ በዘበቍዔት፡ አልቦቱ፨</l>
                  <l n="4">መሀረኒ፡ ሕገ፡ ንጽሕና፡ እመንገለ፡ ጸጋ፡ በከንቱ፨</l>
                  <l n="5">እስመ፡ ስግረትየ፡ ኢመፍትው፡ ውእቱ፨</l>
               </lg>
               <lg type="stanza" n="43">
                  <l n="1">ሰላም፡ ለመከየድከ፡ እንተ፡ ተዓገሠ፡ ገድለ፨</l>
                  <l n="2">እንበለ፡ አሣዕን፡ ዘወርቅ፡ በጊዜ፡ ኬደ፡ ፀበለ፨</l>
                  <l n="3">ነዳየ፡ መንፈስ፡ ፊቅጦር፡ ከመ፡ ውስተ፡ ወንጌል፡ ተብህለ፨</l>
                  <l n="4">ብፁዕ፡ አንተ፡ እግዚኦ፡ እስመ፡ ኢያፍቀርከ፡ ብዕለ፨</l>
                  <l n="5">በምክረ፡ ህርማኖስ፡ አቡከ፡ ዘርእስ፡ ቀተለ፨</l>
               </lg>
               <lg type="stanza" n="44">
                  <l n="1">ሰላም፡ ለአጻብኢከ፡ እለ፡ ህልዋት፡ እማንቱ፨</l>
                  <l n="2">ዲበ፡ ርእሰ፡ ስፉሕ፡ መከየድ፡ ዘአእጋሪከ፡ ክልኤቱ፨</l>
                  <l n="3">ለክርስቶስ፡ ፊቅጦር፡ እስመ፡ ተአመንከ፡ ቦቱ፨</l>
                  <l n="4">፷፡ ሀብታተ፡ መኒነከ፡ ውስተ፡ ሰማያዊት፡ መንግሥቱ፨</l>
                  <l n="5">ተደለዉ፡ ለከ፡ አክሊላት፡ ሠለስቱ፨</l>
               </lg>
               <lg type="stanza" n="45">
                  <l n="1">ሰላም፡ ለአጽፋረ፡ እግርከ፡ ዘፅዕዳዌሆን፡ ኢተወለጠ፨</l>
                  <l n="2">ለእሳተ፡ እቶን፡ ጢሱ፡ አመ፡ ላዕሌሆን፡ ተሠልጠ፨</l>
                  <l n="3">እምተጋድሎ፡ ፊቅጦር፡ ኢተድኅርከ፡ ኅዳጠ፨</l>
                  <l n="4">ሰማየ፡ ሐልዮ፡ እስመ፡ ልብከ፡ ተመሥጠ፨</l>
                  <l n="5">ከመ፡ ለ፴፡ ብሩር፡ መለኮት፡ ተሠይጠ፨</l>
               </lg>
               <lg type="stanza" n="46">
                  <l n="1">ሰላም፡ ለቆምከ፡ ዘልብሰ፡ ሰማይ፡ ለብሰ፨</l>
                  <l n="2">ወተሠርገወ፡ ሞገሰ፨</l>
                  <l n="3">ሊቀ፡ ካህናት፡ ክርስቶስ፡ እስመ፡ ፍናከ፡ ሐደሰ፨</l>
                  <l n="4">ፊቅጦር፡ አስተፋጠንከ፡ ውስተ፡ ፍኖተ፡ ገድል፡ ገይሰ፨</l>
                  <l n="5">እንዘ፡ በልቡና፡ ትሔሊ፡ ምስሌሁ፡ ነጊሡ፨</l>
               </lg>
               <lg type="stanza" n="47">
                  <l n="1">ሰላም፡ ለመልክዕከ፡ መልክዓ፡ ክርስቶስ፡ ሕያው፨</l>
                  <l n="2">ከመ፡ ውስተ፡ መዝሙር፡ ተብህለ፡ ዘሥነ፡ ላህዩ፡ ፍትው፨</l>
                  <l n="3">እንዘ፡ በሥነ፡ ወርቅ፡ ፊቅጦር፡ ጽርሐ፡ ቤትከ፡ ሥርግው፨</l>
                  <l n="4">እፎ፡ ኃደርከ፡ እግዚኦ፡ አምሳለ፡ ነዳያን፡ አኃው፨</l>
                  <l n="5">መ፡ ማእከለ፡ ገዳም፡ መፍርህ፡ ወስፉሕ፡ በድው፨</l>
               </lg>
               <lg type="stanza" n="48">
                  <l n="1">ሰላም፡ ለፀአተ፡ ነፍስከ፡ እንበለ፡ ድንጋፄ፡ ወተሀውኮ፨</l>
                  <l n="2">እስመ፡ ሞተ፡ ኃጥእ፡ አነ፨</l>
                  <l n="3">ፊቅጦር፡ ሄኖክ፡ ዘለአምላከ፡ ጽድቅ፡ አሥመርኮ፨</l>
                  <l n="4">ለነፍስከ፡ ጊዜ፡ ፀአታ፡ መላእክተ፡ ክቡር፡ አምልኮ፨</l>
                  <l n="5">ዘመሩ፡ እንዘ፡ ይብሉ፡ ስብሐተ፡ ከለልኮ፨</l>
               </lg>
               <lg type="stanza" n="49">
                  <l n="1">ሰላም፡ ለበድነ፡ ሥጋከ፡ በእደ፡ ሆርዮን፡ ዘተገንዘ፨</l>
                  <l n="2">ከመ፡ ቃልከ፡ አዘዘ፨</l>
                  <l n="3">ፀሓይ፡ ፊቅጦር፡ እንተ፡ ትመልከ፡ አብያዘ፨</l>
                  <l n="4">አነክር፡ ላዕለ፡ በድንከ፡ አንክሮ፡ ልቡና፡ ሐዋዘ፨</l>
                  <l n="5">እስመ፡ ከመ፡ ዕፍረት፡ ፄነወ፡ ወሠናየ፡ ምዕዘ፨</l>
               </lg>
               <lg type="stanza" n="50">
                  <l n="1">ሰላም፡ እብል፡ ለግንዘተ፡ ክቡር፡ ሥጋከ፨</l>
                  <l n="2">እምድኅረ፡ ሠለጥከ፡ በድረ፡ ወሃይማኖተ፡ ዓቀብከ፨</l>
                  <l n="3">ኦፊቅጦር፡ አስተበቍዐከ፨</l>
                  <l n="4">ትርድአኒ፡ ቅድመ፡ አጽራር፡ ወትሬስየኒ፡ ዓርከ፨</l>
                  <l n="5">እስመ፡ እግዚእየ፡ አንተ፡ ወአነ፡ ገብርከ፨</l>
               </lg>
               <lg type="stanza" n="51">
                  <l n="1">ሰላም፡ ለመቃብሪከ፡ በስብሐተ፡ ልሳን፡ ወአፍ፨</l>
                  <l n="2">እስመ፡ ክብርከ፡ ትሩፍ፨</l>
                  <l n="3">መዓረ፡ ፀደና፡ ፊቅጦር፡ ሲሳየ፡ ዮሐንስ፡ ሰይፍ፨</l>
                  <l n="4">ይገብሩ፡ በሰማያት፡ መላእክተ፡ ሰማይ፡ አአላፍ፨</l>
                  <l n="5">በዓለ፡ ሞትከ፡ ዘአከበሮ፡ ነባቢ፡ መጽሐፍ፨</l>
               </lg>
               <lg type="stanza" n="52">
                  <l n="1">ሰላም፡ ለፍልሰተ፡ ሥጋከ፡ ውስተ፡ አንጾኪያ፡ ሀገር፨</l>
                  <l n="2">በጻህቀ፡ ማርታ፡ እምከ፡ እምውሣጤ፡ ባርቆን፡ ቅፅር፨</l>
                  <l n="3">በፍልሰትከ፡ ፊቅጦር፡ በዓለ፡ ሐዲስ፡ መንክር፨</l>
                  <l n="4">ዘመሩ፡ ቅድመ፡ እምከ፡ ካህናተ፡ ሐዋዝ፡ መዝሙር፨</l>
                  <l n="5">ወከመ፡ ሐራጊት፡ በበዓልከ፡ አንፈርዓፀት፡ ምድር፨</l>
               </lg>
               <lg type="stanza" n="53">
                  <l n="1">ናሁ፡ አቅረብኩ፡ እንዘ፡ ጽንዓ፡ ሕማም፡ ተዓጋሢ፨</l>
                  <l n="2">አምኃ፡ ሰላም፡ እከለ፡ ዘያጸንዕ፡ ኃይለ፡ ብእሲ፨</l>
                  <l n="3">ባሕቱ፡ ፊቅጦር፡ ዓስበ፡ ግብርከ፡ አባሲ፨</l>
                  <l n="4">ለኰንኖ፡ ኵሉ፡ አመ፡ ይመጽእ፡ ነጋሢ፨</l>
                  <l n="5">ጥቃ፡ ማኅደርከ፡ ማኅደርየ፡ ረሲ፨</l>
               </lg>
            </div>
            <div type="textpart" xml:id="tarafa-malke" corresp="LIT2785RepCh69">
               <lg type="stanza" n="1">
                  <l n="1">ሰላም፡ ለከ፡ ወልደ፡ ማርታ፡ ፊቅጦር፡ እዌድሰከ፡ ህልወ፨</l>
                  <l n="2">በፍቅረ፡ ዘተሰቅለ፡ ወልድ፡ ድኅረ፡ ተሠገወ፨</l>
                  <l n="3">ደምከ፡ ፍዳ፡ ተክዕወ፨</l>
               </lg>
               <lg type="stanza" n="2">
                  <l n="1">ሰላም፡ ለከ፡ ተዓሥርትከ፡ ከሳደ፡ በጋጋ፡ ሐፂን፡ ከቡድ፨</l>
                  <l n="2">በእንተ፡ ሃይማኖት፡ ፊቅጦር፡ ማእከለ፡ ዓውድ፨</l>
                  <l n="3">አውረስከ፡ መንግሥተ፡ ወልድ፨</l>
               </lg>
               <lg type="stanza" n="3">
                  <l n="1">ሰላም፡ ለከ፡ በፍና፡ እልዋሪቆን፡ ገድል፡ ኢረከበከ፡ ድካም፨</l>
                  <l n="2">ልሳነ፡ ዕፍረት፡ ፊቅጦር፡ አምጣነ፡ ሕማም፨</l>
                  <l n="3">ቅድሜከ፡ አምሳለ፡ ሕልም፨</l>
               </lg>
               <lg type="stanza" n="4">
                  <l n="1">ሰላም፡ ለከ፡ ፀሐይ፡ ፊቅጦር፡ ንዋየ፡ ማርታ፡ ምሥራቅ፨</l>
                  <l n="2">ዝክረ፡ ስብሐቲከ፡ ልብስ፡ እምአፈ፡ ደቂቅ፨</l>
                  <l n="3">ፃዕደወ፡ ከመ፡ መብረቅ፨</l>
               </lg>
               <lg type="stanza" n="5">
                  <l n="1">ሰላም፡ ለከ፡ ምሳሐ፡ ፋሲካ፡ ሐዲሰ፡ ሰይፈ፡ ሐራዊ፡ ኮነከ፨</l>
                  <l n="2">በተሰፍዎ፡ ፊቅጦር፡ ትንሣኤ፡ ነፍስከ፨</l>
                  <l n="3">ዓውደ፡ ገድል፡ በጊዜ፡ ቆምከ፨</l>
               </lg>
               <lg type="stanza" n="6">
                  <l n="1">ሰላም፡ ለከ፡ ሶበ፡ ዜና፡ ሞትከ፡ ሰምዓት፡ በሰይፈ፡ ሐራዊ፡ ስሑል፨</l>
                  <l n="2">ማርታ፡ በከየት፡ ብካየ፡ ራሄል፨</l>
                  <l n="3">ፊቅጦር፡ መንክረ፡ ገድል፨</l>
               </lg>
               <lg type="stanza" n="7">
                  <l n="1">ሰላም፡ ለከ፡ ብዝኃ፡ ተጋድሎ፡ ዘለከ፡ እመንገለ፡ ብዙኅ፡ ጾታ፨</l>
                  <l n="2">ኦፊቅጦር፡ ወልደ፡ ማርታ፨</l>
                  <l n="3">አንጾኪያ፡ ታነከር፡ ለለሳኒታ፨</l>
                  <l n="4">ወክብረከ፡ ትሰብክ፡ ባሕቲታ፨</l>
               </lg>
            </div>
         </div>

      </body>
   </text>
</TEI>
