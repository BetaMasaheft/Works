<?xml version="1.0" encoding="UTF-8"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
schematypens="http://relaxng.org/ns/structure/1.0"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0" type="work" xml:lang="en" xml:id="LIT2396Tagsas">
   <teiHeader xml:base="https://betamasaheft.eu/">
      <fileDesc>
         <titleStmt>
            <title xml:lang="gez" xml:id="t1">ተግሣጸ፡ ሰሎሞን፡</title>
            <title xml:lang="gez" corresp="#t1" type="normalized">Tagśāṣa Salomon</title>
            <editor role="generalEditor" key="AB"/>
            <funder>Akademie der Wissenschaften in Hamburg</funder>
         </titleStmt>
         <publicationStmt>
            <authority>Hiob-Ludolf-Zentrum für Äthiopistik</authority>
            <publisher>Die Schriftkultur des christlichen Äthiopiens und Eritreas: Eine multimediale Forschungsumgebung / Beta maṣāḥǝft</publisher>
            <pubPlace>Hamburg</pubPlace>
            <availability>
               <licence target="http://creativecommons.org/licenses/by-sa/4.0/">
                 
                This file is licensed under the Creative Commons
                Attribution-ShareAlike 4.0. 
               </licence>
            </availability>
         </publicationStmt>
         <sourceDesc>
            <p>Work of the literatures of Ethiopia and Eritrea</p>
         </sourceDesc>
         <sourceDesc>
            <listWit>
               <witness corresp="BLadd16186#ms_i2"/>
               <witness corresp="BLadd16189#ms_i2"/>
            </listWit>
         </sourceDesc>
      </fileDesc>
      <encodingDesc>
         <xi:include xmlns:xi="http://www.w3.org/2001/XInclude" href="https://raw.githubusercontent.com/BetaMasaheft/Documentation/master/prefixDef.xml">
            <xi:fallback>
               <p>Definitions of prefixes used.</p>
            </xi:fallback>
         </xi:include>
      </encodingDesc>
      <profileDesc>
         <langUsage><language ident="en">English</language><language ident="gez">Gǝʿǝz</language></langUsage>
      </profileDesc>
      <revisionDesc>
         <change who="PL" when="2016-03-21"> Created file from google
            spreadsheet </change>
         <change who="ES" when="2016-02-09">CREATED: text record</change>
         <change who="DR" when="2017-08-22">Corrected relation</change>
      </revisionDesc>
   </teiHeader>
   <text xml:base="https://betamasaheft.eu/">
      <body>
         <div type="bibliography">
         <listRelation>
            <relation name="saws:formsPartOf" active="LIT2396Tagsas" passive="LIT2195Prover"/>
         </listRelation></div>
         <div type="edition" xml:lang="gez">
            <note>Text of the EOTC printed Bible</note>
            <div type="textpart" subtype="chapter" n="1" xml:id="chapter1">
               <label>Chapter 1</label>
               <ab>
                  <l n="1">ተግሣፀ፡ ሰሎሞን፡ እለ፡ እንበለ፡ ኑፋቄ፡ ዘጸሐፉ፡ አዕርክቲሁ፡ ለሕዝቅያስ፡ ንጉሠ፡ ይሁዳ።</l>
                  <l n="2">ክብረ፡ እግዚአብሔር፡ የኀብእ፡ ነውረ፡ ወስብሐተ፡ ንጉሥ፡ ያከብር፡ ገብረ።</l>
                  <l n="3">ሰማይ፡ ልዑል፡ ወምድር፡ ዕሙቅ፡ ወከማሁ፡ ልበ፡ ንጉሥ፡ ኢይትአመር።</l>
                  <l n="4">አጽርዮ፡ ለብሩር፡ ዘኢኮነ፡ ፍቱነ፡ ወይነጽሕ፡ ለከ፡ ንጽሐ፡ ፍጹመ።</l>
                  <l n="5">ቅትል፡ ረሲዓነ፡ እምቅድመ፡ ገጸ፡ ንጉሥ፡ ወይረትዕ፡ መንበሩ፡ በጽድቅ።</l>
                  <l n="6">ወኢትትዓበይ፡ በቅድመ፡ ገጸ፡ ንጉሥ፡ ወኢትጸደቅ፡ በቅድመ፡ እግዚአብሔር፡ ወውስተ፡ መካነ፡ መኳንንት፡ ኢትቁም።</l>
                  <l n="7">ይኄይሰከ፡ ይበሉከ፡ ዕርግ፡ ኀቤነ፡ እምትኅሥር፡ በቅድመ፡ መኰንን፡ ዘርእያ፡ አዕይንቲከ፡ ንግር፡ ወኢትደቅ፡ ውስተ፡ ጋእዝ፡ ፍጡነ።</l>
                  <l n="8">ቅስተ፡ ተዋቀስ፡ ምስለ፡ ቢጽከ፡ ወምሥጢሮሰ፡ ኢትክሥት፡ ከመ፡ ኢትነስሕ፡ በደኃሪትከ።</l>
                  <l n="9">ሶበ፡ ይግእዘከ፡ ዓርክከ፡ ግባእ፡ ድኅሬከ፡ ወኢትትኀየይ፡ ከመ፡ ኢይሒስከ፡ ዓርክከ፡ ወጋእዝከኒ፡ ወጽልእከኒ፡ ኢያርኅቀከ፡ እምኔሁ።</l>
                  <l n="10">እመሰ፡ ከሠትከ፡ ምሥጢሮ፡ ይከውነከ፡ መጠነ፡ ሞት፡ ጸጋ፡ ወታእኃ፡ ያግእዝ፡ አላ፡ ተዓቀብ፡ በርእስከ፡ ከመ፡ ኢትኩን፡ ዝንጉገ፡ ወዕቀብ፡ ፍናዊከ፡ በሥነ፡ ምግባሪከ።</l>
                  <l n="11">ኮለ፡ ወርቅ፡ ውስተ፡ ድደ፡ ብሩር፡ ሰንፀት፡ ከማሁ፡ ብሂለ፡ ቃል፡ በበገጹ።</l>
                  <l n="12">ውዕቦ፡ ወርቅ፡ ውስተ፡ ዕንቈ፡ ሰርድዮን፡ ዘብዜኅ፡ ሤጡ፡ ውዱድ፡ ከማሁ፡ ቃለ፡ ጠቢብ፡ ውስተ፡ ዕዝነ፡ ዘይሰምዕ፡ ሠናይ፡ ውእቱ።</l>
                  <l n="13">ከመ፡ ጸአተ፡ አስሐትያ፡ በማእረር፡ በመርቄ፡ ይደሉ፡ ከማሁ፡ ሐዋርያ፡ ምእመን፡ ለነፍሰ፡ እለ፡ ፈነውዎ፡ ይበቊዕ።</l>
                  <l n="14">ከመ፡ ነፋሳት፡ ወደመናት፡ ዘአልቦሙ፡ ዝንም፡ ወዝናማት፡ እሙራት፡ በመዋዕለ፡ ማእረር፡ ኢይበቊዕ፡ ከማሁ፡ ኵሎሙ፡ እለ፡ ይትሜክሑ፡ በሀብት፡ ሕሰው።</l>
                  <l n="15">በትዕግሥት፡ ሥነ፡ ሕይወት፡ ትነግሥ፡ ልሳን፡ ድክምት፡ ወትሰብር፡ አዕፅምተ።</l>
                  <l n="16">ወልድየ፡ መዓረ፡ እምከመ፡ ረከብከ፡ ብላዕ፡ በዓቅም፡ ከመ፡ ኢትጽገብ፡ ወኢትቂእ።</l>
                  <l n="17">ጒንዱየ፡ አብጽሕ፡ እገሪከ፡ ኀበ፡ ዓርክከ፡ ከመ፡ ኢይጽገብከ፡ ወኢይጽላእከ።</l>
                  <l n="18">በትር፡ ወመቅሠፍት፡ ማኅዘኒ፡ ለልብ፡ ከማሁ፡ ብእሲ፡ ዘይሰምዕ፡ ስምዐ፡ በሐሰት፡ ላዕለ፡ ዓርኩ።</l>
                  <l n="19">ፍኖት፡ እኩይ፡ ወእግረ፡ ኃጥእ፡ ይትኃጐል፡ በዕለት፡ እኪት፡ ከመ፡ ብሒላ፡ ኢይደልዎ፡ ለቊስል፡ ከማሁ፡ ነውር፡ ዘይወርድ፡ ዲበ፡ ሥጋ፡ ማኅዘኒ፡ ለልብ።</l>
                  <l n="20">ከመ፡ ነቀዝ፡ ለዕፅ፡ ወቊንቊኔ፡ ለልብስ፡ ከማሁ፡ ኀዘን፡ ለብእሲ፡ ታማስን፡ ልቦ።</l>
                  <l n="21">ለአመ፡ ርኅበ፡ ጸላኢከ፡ አብልዖ፡ ወለእመ፡ ጸምአ፡ አስትዮ፡ ዘንተ፡ ለእመ፡ ገበርከ፡ አፍሐመ፡ እሳት፡ ታስተጋብእ፡ ዲበ፡ ርእሱ፡ ወእግዚአብሔር፡ የዓሥየከ፡ ሠናያተ።</l>
                  <l n="22">ነፋስ፡ ሰሜናዊ፡ ያነሥእ፡ ደመናተ፡ ወገጸ፡ ዘኢየኃፍር፡ ልሳን፡ ያስኦዝዝ።</l>
                  <l n="23">ይኄይስ፡ ኃዲር፡ ውስተ፡ ማዕዘንተ፡ ናሕስ፡ ንሡት፡ እምስለ፡ ብእሲት፡ ጸአሊት፡ ውስተ፡ ቤት፡ ርሡይ።</l>
                  <l n="24">ከመ፡ ማይ፡ ቈሪር፡ ለነፍስ፡ ጽምእት፡ አዳም፡ ከማሁ፡ ዜና፡ ሠናይ፡ እምድር፡ ርኁቅ።</l>
                  <l n="25">ከመ፡ ዘይፈጽም፡ ዓዘቃተ፡ ወያማስን፡ ሙፃአ፡ ማይ፡ ከማሁ፡ አኮ፡ ሠናይ፡ ይደቅ፡ ጻድቅ፡ በቅድመ፡ ረሲዓን።</l>
                  <l n="26">በሊዐ፡ መዓር፡ ብዙኅ፡ አኮ፡ ሠናይ፡ ወአክብሮ፡ ርቱዕ፡ ቃለ፡ ስቡሐ፡ ወሐቲተ፡ ክብረ፡ ክቡር።</l>
                  <l n="27">ከመ፡ ሀገር፡ እንተ፡ ንህለ፡ ጥቅማ፡ ወአልባ፡ ጥቅም፡ ከማሁ፡ ብእሲ፡ ዘእንበለ፡ ምክር።</l>
               </ab>
            </div>
            <div type="textpart" subtype="chapter" n="2" xml:id="chapter2">
               <label>Chapter 2</label>
               <ab>
                  <l n="1">ከመ፡ ጠል፡ በማእረር፡ ወዝናም፡ በሐጋይ፡ ከማሁ፡ ለዓብድ፡ አልቦ፡ ምክር።</l>
                  <l n="2">ከመ፡ አዕዋፍ፡ ዘይሠርራ፡ ወሠራርያት፡ ከማሁ፡ መርገም፡ ዘበከንቱ፡ ኢይበጽሕ፡ ኀበ፡ መኑሂ።</l>
                  <l n="3">ከመ፡ ሰውጥ፡ ለፈረስ፡ ወቅትራት፡ ለአድግ፡ ከማሁ፡ በትር፡ ለሕዝብ፡ ኃጥእ።</l>
                  <l n="4">ወልድየ፡ ኢታውሥኦ፡ ለዓብድ፡ በከመ፡ ዕበደ፡ ዚአሁ፡ ከመ፡ ኢትኩን፡ ከማሁ።</l>
                  <l n="5">አላ፡ ተጠሰዎ፡ ለዓብድ፡ በከመ፡ ዕበደ፡ ዚአሁ፡ ከመ፡ ኢይምሰሎ፡ ጠቢበ፡ ለርእሱ።</l>
                  <l n="6">በእግረ፡ ዚአሁ፡ ይገብር፡ ኃሣረ፡ ዘፈነወ፡ መልእክተ፡ በእደ፡ ዓብድ።</l>
                  <l n="7">ካልእ፡ ሐንካስ፡ ወአበሳ፡ እምአፈ፡ ዓብዳን፡ ትወጽእ።</l>
                  <l n="8">ዘይወዲ፡ እብነ፡ ዲበ፡ ሞጸፍ፡ ከማሁ፡ ይመስል፡ ዘይሁብ፡ ለዓብድ፡ ክብረ።</l>
                  <l n="9">አሥዋክ፡ ይበቊሉ፡ ውስተ፡ እደ፡ ሰካር፡ ወተቀንዮ፡ ውስተ፡ እደ፡ ዓብዳን።</l>
                  <l n="10">ብዙኅ፡ ትትሀወክ፡ ሥጋ፡ ኵሉ፡ ዓብድ፡ እስመ፡ ትትወላወል፡ ሕሊናሁ።</l>
                  <l n="11">ከመ፡ ከልብ፡ ዘይገብእ፡ ኢበ፡ ቂያኡ፡ ጽሉአ፡ ይከውን፡ ከማሁ፡ ዓብድ፡ በዕበደ፡ ዚአሁ፡ ዘይትመየጥ፡ ውስተ፡ ኃጢአቱ።</l>
                  <l n="12">ቦ፡ ኀፍረት፡ እንተ፡ ታመጽእ፡ ኃጢአተ፡ ወቦ፡ ኃፍረት፡ ለክብር፡ ወለስብሐት።</l>
                  <l n="13">ርኢኩ፡ ብእሴ፡ ዘይብል፡ ርእሶ፡ ጠቢበ፡ ተስፋ፡ ረከበ፡ እምኔሁ፡ ዓብድ።</l>
                  <l n="14">ወይብል፡ ሀካይ፡ ሶበ፡ ይልእክዎ፡ አንበሳ፡ ሀሎ፡ በውስተ፡ ፍኖት፡ ወውስተ፡ መራኅብት፡ ቀትል።</l>
                  <l n="15">ከመ፡ ማዕዖ፡ እንተ፡ ተዓውድ፡ ውስተ፡ ድርኩኵታት፡ ከማሁ፡ ሀካይ፡ ውስተ፡ ምስካቢሁ።</l>
                  <l n="16">ኀብአ፡ ሀካይ፡ እዴሁ፡ ውስተ፡ ሕፅኑ፡ ወየሐምም፡ አቅርቦ፡ እዴሁ፡ ውስተ፡ አፉሁ።</l>
                  <l n="17">ጠቢብ፡ ለርእሱ፡ ያስተርኢ፡ ሀካየ፡ ወእምዘ፡ ጽጉብ፡ ይወስድ፡ ሲሳየ።</l>
                  <l n="18">ከመ፡ ዘይእኅዝ፡ ዘነበ፡ ከልብ፡ ከማሁ፡ ዘይቀውም፡ በነገረ፡ ባዕድ፡ ከመ፡ እለ፡ ይትፌወሱ፡ ያወጽኡ፡ ቃሎ፡ ለሰብእ።</l>
                  <l n="19">ወዘተቀበሎ፡ ለነገር፡ ይቀድም፡ ወዲቀ፡ ከማሁ፡ ኵሎሙ፡ እለ፡ የሐብሉ፡ አዕርክቲሆሙ።</l>
                  <l n="20">ወእምከመ፡ አእመርዎሙ፡ ይብሉ፡ በብፃው፡ ገበርነ።</l>
                  <l n="21">በኃጢአ፡ ዕፀው፡ ይጠፍእ፡ እሳት፡ ወበብዝኀ፡ ዕፀው፡ ይነድድ፡ እሳት፡ ወኀበ፡ ኢሀሎ፡ መዓትም፡ የኀስእ፡ ጋእዝ።</l>
                  <l n="22">መጥበስ፡ ለአፍሐም፡ ወዕፀው፡ ለእሳት፡ ከማሁ፡ ብእሲ፡ ጸአሊ፡ ለጋእዝ፡ ወለባእስ።</l>
                  <l n="23">ነገረ፡ መንጐራጒራን፡ ድኩም፡ እለ፡ ይዘብጡ፡ ውስተ፡ መዛግብተ፡ ምሕረት።</l>
                  <l n="24">ብሩር፡ ዘይትወሀብ፡ ምስለ፡ ሕብል፡ ከመ፡ ገልዕ፡ ውእቱ፡ ወከመ፡ ብሩረ፡ ተምያን፡ ዘቀፈልዎ፡ ላዕለ፡ ንዋየ፡ ለብሓ፡ ከማሁ፡ ከናፍር፡ ልሙፃት፡ ይከድና፡ ልበ፡ ኅዝንተ።</l>
                  <l n="25">በከናፍሪሁ፡ ዘልፈ፡ ይበኪ፡ ጸላኢ፡ ወበልቡሰ፡ ይገብር፡ ሕብለ።</l>
                  <l n="26">እመ፡ አስተብቊዓከ፡ ጸላኢከ፡ በዓቢይ፡ ቃል፡ ኢትእመኖ፡ እስመ፡ ሰብዑ፡ እከያት፡ ሀለዉ፡ ውስተ፡ ልቡ።</l>
                  <l n="27">ዘየኀበእ፡ ጽልአ፡ ያስተጋብእ፡ ሕብለ፡ ይከሥት፡ አበሳሁ፡ ማእምር፡ በማኅበር።</l>
                  <l n="28">ዘይከሪ፡ ግበ፡ ለቢጹ፡ ይወድቅ፡ ውስቴቱ፡ ወዘያንኰረኵር፡ እብነ፡ ያንኰረኵር፡ ላዕሌሁ።</l>
                  <l n="29">ልሳን፡ ሐሳዊት፡ ትጸልእ፡ ጽድቀ፡ ወአፍ፡ ዘኢያረምም፡ ይገብር፡ ሀከከ።</l>
               </ab>
            </div>
            <div type="textpart" subtype="chapter" n="3" xml:id="chapter3">
               <label>Chapter 3</label>
               <ab>
                  <l n="1">ወኢትትዓበይ፡ ዘለጌሠም፡ እስመ፡ ኢተአምር፡ ዘትወልድ፡ ሣኒታ።</l>
                  <l n="2">ይወድስከ፡ አፈ፡ ባዕድ፡ ወአኮ፡ አፈ፡ ዚአከ።</l>
                  <l n="3">ክቡድ፡ እብን፡ ወጽንጉፍ፡ ዖረ፡ ኆፃ፡ ወመዓቱ፡ ለብእሲ፡ ዓብድ፡ ይከብድ፡ እምክልኤሆሙ።</l>
                  <l n="4">አልቦ፡ ምሕረት፡ ለብእሲ፡ ቊጡዕ፡ ወለበሊሐ፡ መዓት፡ ወአልቦ፡ ዘይትዔረዮ፡ ለቅንአት።</l>
                  <l n="5">ወይኄይስ፡ ዘለፋ፡ ክሡት፡ እምኅቡእ፡ ፍቅር፡ ይኄይስ፡ ፍቅዓት፡ ዘዓርክ፡ እምሠናይ፡ ስዕመተ፡ ጸላኢ።</l>
                  <l n="6">ነፍስ፡ ጽግብት፡ ጸቃውዐ፡ መዓር፡ ትሜንን፡ ወለነፍስሰ፡ ርኅብት፡ መሪርኒ፡ ጥዑመ፡ ያስተርእያ።</l>
                  <l n="7">ከመ፡ ዖፍ፡ እንተ፡ ትሠርር፡ እማኅደራ፡ ከማሁ፡ ብእሲ፡ ይትቀነይ፡ ሶበ፡ ይነግድ፡ እምብሔሩ።</l>
                  <l n="8">ዕፍረት፡ ወዕጣን፡ ወወይን፡ ያስተሔውዙ፡ ልበ፡ ከማሁ፡ ዘይሰምዕ፡ ምክረ፡ ዓርኩ፡ ወትትከዐው፡ በድቀተ፡ ነፍሱ።</l>
                  <l n="9">ዓርክከ፡ ወዓርከ፡ አቡከ፡ ኢትኅድግ፡ ወቤተ፡ እኁከኒ፡ ኢትባእ፡ በምንዳቤ፡ ዘእንበለ፡ ትንግሮ፡ ቅድመ፡ ይኄይስ፡ ዓርከ፡ ቅሩብ፡ እምእኊ፡ ዘርኁቀ፡ የኀድር።</l>
                  <l n="10">ጠቢበ፡ ኩን፡ ወልድየ፡ ከመ፡ ይትፈሥሐኒ፡ ልብየ፡ ወአርኅቅ፡ እምኔከ፡ ቃለ፡ ዝንጓጔ።</l>
                  <l n="11">ማእምር፡ መጽኣሁ፡ እኩያት፡ ወተኀብአ፡ ወዓብዳንሰ፡ ተቃዊሞሙ፡ ኃጒለ፡ ተፈድዩ።</l>
                  <l n="12">አሰሰል፡ ልብሰከ፡ እስመ፡ ኃለፈ፡ ጸላኢ፡ ዘባዕደ፡ ያማስን።</l>
                  <l n="13">ዘይባርክ፡ ዓርኮ፡ በጽባሕ፡ ዘዓቢይ፡ ቃል፡ እምዘ፡ ይረግም፡ አልቦ፡ ዘየኃድግ።</l>
                  <l n="14">ጻሕጻሕ፡ ያወጽኦ፡ ለብእሲ፡ እምነ፡ ቤቱ፡ በመዋዕለ፡ ክረምት፡ ከማሁ፡ ብእሲት፡ ጸአሊት፡ እምነ፡ ቤት፡ ርሡይ፡ ታወጽኦ፡ ለምታ።</l>
                  <l n="15">ደቡባዊ፡ ነፋስ፡ ጽኑዕ፡ ወበስሙሰ፡ ዘየማን፡ ይሰመይ።</l>
                  <l n="16">ሐፂን፡ ለሐፂን፡ ያበልሖ፡ ወብእሲ፡ ያበልሕ፡ ገጸ፡ ካልኡ።</l>
                  <l n="17">ዘተከለ፡ በለሰ፡ ይበልዕ፡ ፍሬሃ፡ ወዘየዐቅብ፡ እግዚኡ፡ ይከብር።</l>
                  <l n="18">ከመ፡ ኢይትማሰል፡ ገጽ፡ ገጸ፡ ከማሁ፡ ልበ፡ ብእሲኒ፡ ኢይትማሰል።</l>
                  <l n="19">ሲኦል፡ ወማኅጐሊ፡ ኢይጸግቡ፡ ከማሁ፡ አዕንተ፡ ሰብእኒ፡ ኢይጸግባ።</l>
                  <l n="20">ርኩስ፡ በኀበ፡ እግዚአብሔር፡ ምዑክ፡ ዐይን፡ ወእለ፡ ዘእንበለ፡ ትምህርት፡ ኢይእኅዙ፡ ልሳኖሙ።</l>
                  <l n="21">መከራሆሙ፡ ለወርቅ፡ ወለብሩር፡ ርስነት፡ ወብእሲ፡ ይትሜከር፡ በኀበ፡ እለ፡ ይዌድስዎ።</l>
                  <l n="22">ልበ፡ ኃጥእ፡ የኃሥሥ፡ እከየ፡ ወልብ፡ ርትዕት፡ ተኃሥሥ፡ አእምሮ።</l>
                  <l n="23">እመ፡ ቀሠፍኮ፡ ለዓብድ፡ በማእከለ፡ ማኅበር፡ በጽእለት፡ ኢይትአተት፡ ዕበዱ።</l>
                  <l n="24">አእምሮ፡ አእምር፡ መንፈሰ፡ መራዕይከ፡ ወሚጥ፡ ልበከ፡ ለመርዔትከ፡ ወለሙፋረ፡ ዚአከ።</l>
                  <l n="25">እስመ፡ አኮ፡ ለብእሲ፡ ኰንኖ፡ ወኃይል፡ ወኢይትወሀብ፡ እምትውልድ፡ ለትውልድ።</l>
                  <l n="26">ዕፅድ፡ ሣዕረ፡ ወአስተሐምም፡ ዘውስተ፡ ገዳም፡ ሐመልማለ፡ ወአስተጋብእ፡ ሣዕረ፡ ደብር፡ ወተአርር፡ ፍሬ።</l>
                  <l n="27">ከመ፡ ታጥሪ፡ አባግዐ፡ ለልብስ፡ አክብር፡ ፂኦተ፡ ከመ፡ ይብዛኅ፡ መርዔትከ።</l>
                  <l n="28">ወልድየ፡ ዘእምኀቤየ፡ ብከ፡ ቃል፡ ጽንዕት፡ ሕልብ፡ ሐሊበጠሊ፡ ለሕይወትከ፡ ወለሕይወተ፡ ነባሪከ።</l>
               </ab>
            </div>
            <div type="textpart" subtype="chapter" n="4" xml:id="chapter4">
               <label>Chapter 4</label>
               <ab>
                  <l n="1">ይጐይይ፡ ረሢዕ፡ እንዘ፡ አልቦ፡ ዘይዴግኖ፡ ወጻድቅሰ፡ ከመ፡ አንበሳ፡ ውኩል።</l>
                  <l n="2">በኃጢአተ፡ ረሲዐን፡ መቅሠፍት፡ ይትነሣእ፡ ወብእሲ፡ ጥዩቅ፡ ያጠፍኦ።</l>
                  <l n="3">ጽኑዕ፡ በኃጢአት፡ ይትዔገል፡ ነዳየ፡ ከመ፡ ዝንመ፡ ሞገድ፡ ኢይበቊዕ፡ ከማሁ፡ እለ፡ የኀድጉ፡ ሕገ፡ ወይዌድስዋ፡ ለኃጢአት።</l>
                  <l n="4">እለሰ፡ ያፈቅሩ፡ ሕገ፡ ይጠቅሙ፡ ለርእሶሙ፡ ቅጽረ፡ ወሰብእ፡ እኩያን፡ ኢይሌብዉ፡ ፍትሐ።</l>
                  <l n="5">ወእለሰ፡ የኀሥሥዎ፡ ለእግዚአብሔር፡ ይሴብዉ፡ በኵሉ፡ ጊዜ።</l>
                  <l n="6">ይኄይስ፡ ነዳየ፡ ዘየሐውር፡ በጽድቅ፡ እምባዕል፡ ሐሳዊ።</l>
                  <l n="7">ዘየዓቅብ፡ ሕገ፡ ወልድ፡ ማእምር፡ ወዘሰ፡ ይሬእያ፡ ለዘማይዛወጋ፡ ለሙስና፡ ወያጼእል፡ አባሁ።</l>
                  <l n="8">ዘያበዝኅ፡ ብዕሎ፡ በርዴ፡ ወበትዕግልት፡ ለዘይምሕር፡ ነዳየ፡ ያስተጋብእ።</l>
                  <l n="9">ዘይመይጥ፡ ዕዝኖ፡ ከመ፡ ኢይስማዕ፡ ሕገ፡ ውእቱኒ፡ መነነ፡ ጸሎቶ።</l>
                  <l n="10">ዘያስሕቶሙ፡ ለዕውራን፡ በፍኖት፡ እኪት፡ ውስተ፡ ሙስና፡ ይወድቅ፡ ወዓማፅያንሰ፡ የኃልፉ፡ እንተ፡ ሠናይ፡ ወኢይበውኡ፡ ውስቴታ።</l>
                  <l n="11">ጠቢብ፡ ለርእሱ፡ ብእሲ፡ ባዕል፡ ነዳይ፡ ማእምር፡ ያቅሌልዮ።</l>
                  <l n="12">በረድኤተ፡ ጻድቃን፡ ይከውን፡ ብዙኅ፡ ስብሐት፡ ወበፍናወ፡ ረሲዓን፡ ይትኀጐሉ፡ ሰብእ።</l>
                  <l n="13">ዘይከድን፡ አበሳሁ፡ ኢይረትዕ፡ ፍናዊሁ፡ ወዘሰ፡ ይነግር፡ ወይዘልፍ፡ ገሃደ፡ ይትፈቀር።</l>
                  <l n="14">ብፁዕ፡ ብእሲ፡ ዘይደነግፅ፡ በኵሉ፡ ጊዜ፡ በእንተ፡ ጽድቅ፡ ወጽኑዐ፡ ልብሰ፡ ይወድቅ፡ ውስተ፡ እኩይ።</l>
                  <l n="15">አንበሳ፡ ርኁብ፡ ወተኵላ፡ ጽሙእ፡ ከማሁ፡ መኰንን፡ ረሲዕ፡ ላዕለ፡ ነዳይ፡ ዘይትዔገል፡ እንዘ፡ ነዳይ፡ ውእቱ፡ ሕዝበ፡ ጽኑሰ፡ ይከውን።</l>
                  <l n="16">ንጉሥ፡ ነዳየ፡ አእምሮ፡ ጸባሕተ፡ ዓቢየ፡ ተዓሃሌ፡ ይከውን፡ ወዘሰ፡ ይጸልእ፡ ዓመፃ፡ ብዙኀ፡ መዋዕለ፡ የሐዩ።</l>
                  <l n="17">ብእሲ፡ ዓማፂ፡ ዘይበውእ፡ በደመ፡ ሰብእ፡ ሶበ፡ ይወርድ፡ ውስተ፡ ግብ፡ ኢይእኅዝዎ፡ ብእሲ፡ ዘይትሔበይ፡ ርሱሐ፡ በቀትል፡ ሥሩር፡ ውእቱ፡ ወአኮ፡ ጽኑዕ።</l>
                  <l n="18">መሐር፡ ወልደከ፡ ወያፈቅረከ፡ ወይሁብ፡ ሠርጐ፡ ለነፍስከ፡ ወኢይሰምዕ፡ ዘንተ፡ ሕገ፡ ሕዝብ፡ ዓማፂ።</l>
                  <l n="19">ዘየሐውር፡ በጽድቅ፡ ርዱእ፡ ጠዋየሰ፡ ፍኖተ፡ ዘየሐውር፡ ይጸመር።</l>
                  <l n="20">ዘይትጌበር፡ ገራህቶ፡ ያበዝኅ፡ እክለ፡ ወዘሰ፡ ያበዝኀ፡ ጽርዓተ፡ ይዴግን፡ ንዴተ።</l>
                  <l n="21">ብእሲ፡ ኄር፡ ብዙኀ፡ ይትአኰት፡ ወእኩይሰ፡ ኢይነጽሕ።</l>
                  <l n="22">ኃፊረ፡ ገጽ፡ በፍትሕ፡ አኮ፡ ሠናይ፡ ወዘኢየኃፍር፡ ገጸ፡ ጻድቃን፡ አኮ፡ ኄር፡ ዘከመዝ፡ በፍተ፡ ኅብስት፡ ያገብእ፡ ሰብአ፡ ወይጌጊ።</l>
                  <l n="23">ይጔጒፅ፡ ይብዓል፡ ብእሲ፡ ሐማሚ፡ ወኢየአምር፡ ከመ፡ ብእሲ፡ መኀሪ፡ ይመልኮ።</l>
                  <l n="24">ዘይዘልፍ፡ ፍኖቶ፡ ለሰብእ፡ ይረክብ፡ ክብረ፡ ፈድፋደ፡ እምነ፡ ዘበልሳኑ፡ ያደሉ።</l>
                  <l n="25">ዘይትዔገል፡ አባሁ፡ ወእሞ፡ ወይብል፡ ኢ፡ አበስኩ፡ ዝንቱ፡ ውእቱ፡ ሱታፌሁ፡ ለብእሲ፡ ረሲዕ።</l>
                  <l n="26">ስሱዕ፡ ብእሲ፡ ከነቶ፡ ይፈትሕ፡ ወዘሰ፡ ተወከለ፡ በእግዚአብሔር፡ በአስተሐምሞ፡ ይሄሉ።</l>
                  <l n="27">ወዘይትአመን፡ በትፍሥሕተ፡ ልቡ፡ ዘከመዝ፡ ዓብድ፡ ውእቱ፡ ወዘየሐውርሰ፡ በጥበብ፡ ይድኅን።</l>
                  <l n="28">ዘይሁብ፡ ለነዳይ፡ ጽኑስ፡ ኢይፄነስ፡ ወዘሰ፡ ይመይጥ፡ ዓይኖሙ፡ ውስተ፡ ዓቢይ፡ ተጽናስ፡ ይሄሉ።</l>
                  <l n="29">ውስተ፡ መካነ፡ ረሲዓን፡ ይግዕሩ፡ ጻድቃን፡ ወበኃጒለ፡ ዚአሆሙ፡ ይበዝኁ፡ ጻድቃን።</l>
               </ab>
            </div>
            <div type="textpart" subtype="chapter" n="5" xml:id="chapter5">
               <label>Chapter 5</label>
               <ab>
                  <l n="1">ይኄይስ፡ ብእሲ፡ ዘይዘለፍ፡ እምብእሲ፡ ጽኑዐ፡ ክሳድ፡ እስመ፡ ግብተ፡ ይነድድ፡ ወአልቦ፡ ፈውስ።</l>
                  <l n="2">ወበተወድሶቶሙ፡ ለጻድቃን፡ ይትፌሥሑ፡ አሕዛብ፡ ወበመኳንንት፡ ረሲዓን፡ ይቴክዙ፡ እደው፡ ጻድቃን።</l>
                  <l n="3">በወልድ፡ ዘያፈቅር፡ ጥበበ፡ ይትፌሣሕ፡ አቡሁ፡ ወዘሰ፡ ይሬኢ፡ ዘማተ፡ ያኃጒል፡ ብዕሎ።</l>
                  <l n="4">ንጉሥ፡ ጻድቅ፡ ያነሥእ፡ ሀገረ፡ ወብእሲሰ፡ ዓማፂ፡ ይነሥት።</l>
                  <l n="5">ዘይሠርዕ፡ በቅድመ፡ ዓርኩ፡ መሥገርተ፡ ይወድዮን፡ ውስቴቱ፡ ለአእጋረ፡ ዚአሁ።</l>
                  <l n="6">በጌጋየ፡ ብእሲ፡ ይበዝኅ፡ መሥገርት፡ ወዘየኃጥእ፡ ብእሲ፡ ውስተ፡ ዓቢይ፡ መሥገርት፡ ይወድቅ፡ ወጻድቅሰ፡ ውስተ፡ ዓቢይ፡ ፍሥሓ፡ ወኃሤት፡ ይሄሉ።</l>
                  <l n="7">የአምር፡ ጻድቅ፡ ፈቲሐ፡ ለነዳይ፡ ወረሲዕሰ፡ ኢየአምር፡ ጠይቆ፡ ወለነዳይሰ፡ ኢይሄልዎ፡ ልብ፡ ወአእምሮ።</l>
                  <l n="8">ሰብእ፡ ጸዋጋን፡ አንደዱ፡ ሀገረ፡ ወጠበብትሰ፡ ሜጡ፡ መዓተ።</l>
                  <l n="9">ብእሲ፡ ጠቢብ፡ ይኴንን፡ አሕዛበ፡ ወብእሲሰ፡ እኩይ፡ ይትመዓፅ፡ ይስሕቅዎ፡ ወኢያኀዝኖ።</l>
                  <l n="10">ሰብእ፡ ሱቱፋን፡ በደም፡ ይጸልኡ፡ ጽድቀ፡ ወራትዓንሰ፡ የኃሥሡ፡ ነፍሰ።</l>
                  <l n="11">ኵሎ፡ መዓቶ፡ ያወጽእ፡ ዐብድ፡ ወጠቢብሰ፡ ይዘግብ፡ ዘእምውስቴቱ።</l>
                  <l n="12">ንጉሥ፡ ዘይሰምዕ፡ ነገረ፡ ግፍዕ፡ ወኵሎሙ፡ እለ፡ ኀቤሁ፡ ዓማፅያን።</l>
                  <l n="13">ለቃሒ፡ ወተለቃሒ፡ ክልኤሆሙ፡ ተራኪቦሙ፡ ይሔውጾሙ፡ እግዚአብሔር፡ ኅቡረ፡ ለክልኤሆሙ።</l>
                  <l n="14">ንጉሥ፡ ዘበጽድቅ፡ ይፈትሕ፡ ለነዳያን፡ መንበሩ፡ በሰላም፡ ለዓለም፡ ይቀውም።</l>
                  <l n="15">ዝብጠት፡ ወተግሣፅ፡ ይሁብ፡ ጥበበ፡ ወልድ፡ ዘይስሕት፡ ያስተኃፍር፡ ዘመዶ።</l>
                  <l n="16">በብዝኆሙ፡ ለረሲዓን፡ ይትገበር፡ ኃጢአት፡ ብዙኅ፡ ወጻድቃንሰ፡ በድቀቶሙ፡ ለእልክቱ፡ ፈራህያነ፡ ይከውኑ።</l>
                  <l n="17">መሃር፡ ወልደከ፡ ወያዓርፈከ፡ ወይሁብ፡ ሠርጐ፡ ለነፍስከ።</l>
                  <l n="18">በኃጢአ፡ መምህር፡ ይበዝኁ፡ ኃጥአን፡ ወኢይሄልዎ፡ መምህር፡ ለሕዝብ፡ ኃጥእ፡ ወዘሰ፡ የዓቅብ፡ ሕገ፡ ወልድ፡ ብፁዕ።</l>
                  <l n="19">በቃል፡ ኢይትመሀር፡ ገብር፡ ጸዋግ፡ ወእመኒ፡ አእመረ፡ ኢይትኤዘዝ።</l>
                  <l n="20">እመኒ፡ ርኢከ፡ ብእሴ፡ ጒጒዐ፡ በቃል፡ አእምር፡ ከመ፡ ቦቱ፡ ተስፋ፡ ለዐብድ፡ እምኔሁ።</l>
                  <l n="21">ነዛህሊል፡ ብእሲ፡ እምንእሱ፡ ይከውን፡ ገብረ፡ ወድኅረ፡ ያኃዝን፡ ርእሶ።</l>
                  <l n="22">ብእሲ፡ መዓትም፡ ይከሪ፡ ጋእዘ፡ ወብእሲ፡ ቊጡዕ፡ ይከሪ፡ ኃጢአተ።</l>
                  <l n="23">ትዕቢት፡ ወጽእለት፡ ቴሕት፡ ብእሴ፡ ወለትሑተ፡ ሕሊናሰ፡ ያቀርቦ፡ እግዚአብሔር፡ ለክብር።</l>
                  <l n="24">ዘይትካፈል፡ ምስለ፡ ሰራቂ፡ ጸልአ፡ ነፍሶ፡ ወለእመ፡ መሐለ፡ አምጽኡ፡ ሎቱ፡ ይምኅል፡ ወዘሰምዐ፡ ኢይነግር፡ በፈሪህ።</l>
                  <l n="25">ወበኀፊረ፡ ገጽ፡ ይትዐቀጽ፡ ወዘሰ፡ ተወከለ፡ በእግዚአብሔር፡ ይትፌሣሕ።</l>
                  <l n="26">ጌጋዩ፡ ለብእሲ፡ ይሁቦ፡ አበሳ፡ ወዘሰ፡ ተአመነ፡ በእግዚአብሔር፡ ይድኅን።</l>
                  <l n="27">ብዙኀን፡ ይትለአኩ፡ ለገጸ፡ መኳንንት፡ ወእምኀበ፡ እግዚአብሔር፡ ይከውን፡ ጽድቁ፡ ወሀብቱ፡ ለብእሲ።</l>
                  <l n="28">ምኑን፡ ብእሲ፡ ጻድቅ፡ በኀበ፡ ብእሲ፡ ገፋዒ፡ ወርኩስ፡ ለኃጥእ፡ ፍኖት፡ ርትዕት።</l>
               </ab>
            </div>
            <div type="textpart" subtype="chapter" n="6" xml:id="chapter6">
               <label>Chapter 6</label>
               <ab>
                  <l n="1">እመ፡ ቦ፡ ዘረከበ፡ ብእሲተ፡ ጽንዕተ፡ ክብርት፡ ይእቲ፡ እምዕንቊ፡ ክቡር፡ ዘብዙኅ፡ ሤጡ።</l>
                  <l n="2">ለእንተ፡ ከመዝ፡ ብእሲት፡ ይትአመን፡ ባቲ፡ ልበ፡ ምታ፡ እንተ፡ ከመዝ፡ ብእሲት፡ አምሠናይ፡ ምህርካ፡ ኢተሐፅዖ።</l>
                  <l n="3">ትትራድኦ፡ ለምታ፡ ሠናየ፡ በሠናይ፡ ወአኮ፡ እኩየ፡ በእኩይ፡ በኵሉ፡ መዋዕለ፡ ሕይወታ።</l>
                  <l n="4">እንዘ፡ ትባዝት፡ ፀምረ፡ ወአጌ፡ ገብረት፡ ሠናየ፡ በእደዊሃ።</l>
                  <l n="5">ወኮነት፡ ከመ፡ ሐመር፡ እንተ፡ ትትጌበር፡ እምርኁቅ፡ ወታስተጋብእ፡ ኵሎ፡ ብዕለ፡ ወትትነሣእ፡ በሌሊት፡ ወትሁብ፡ ሲሳየ፡ ለሰብአ፡ ቤታ፡ ወግብሮን፡ ለአዋልድ።</l>
                  <l n="6">ርእየት፡ ወፍረ፡ ወተሣየጠት፡ ወእምፍሬ፡ እደዊሃ፡ ተከለት፡ ጥሪተ።</l>
                  <l n="7">አጽኒዓ፡ ወቀኒታ፡ ኀቌሃ፡ አውጽአት፡ እደዊሃ፡ ለግብር።</l>
                  <l n="8">ጥዕመት፡ ከመ፡ ሠናይ፡ ውእቱ፡ ተቀንዮ፡ ለምት፡ ወኢይጠፍእ፡ ኵሎ፡ ሌሊተ፡ ማኅቶታ።</l>
                  <l n="9">ወእሰዊሃ፡ ትሰፍሕ፡ ዲበ፡ ዘይበቊዕ፡ ወእመታ፡ ታጸንዕ፡ ለፈቲል።</l>
                  <l n="10">ወእደዊሃ፡ ፈትሐት፡ ለምስኪናን፡ ወእራኃ፡ ለፍሐት፡ ለነዳያን።</l>
                  <l n="11">ወኢይቴክዝ፡ ምታ፡ በእንተ፡ ቤቱ፡ እመቦ፡ ወእደ፡ ጐንደየ፡ ወኵሎሙ፡ እሊአሃ፡ እሩዛን፡ እሙንቱ፡ በበክልኤ።</l>
                  <l n="12">ክዑበ፡ ከለሜዳ፡ ገብረት፡ ለምታ፡ ዘቢሦስ፡ ወሜላተ፡ ገብረት፡ ላቲ፡ አልባሰ።</l>
                  <l n="13">ወዘያስተርኢ፡ ይከውን፡ ምታ፡ በውስተ፡ አናቅጽ፡ ሶበ፡ ይነብር፡ በውስተ፡ ማኅበር፡ ምስለ፡ ሊቃናተ፡ ምድር።</l>
                  <l n="14">ሰንዱናተ፡ ገብረት፡ ወጸገወቶ፡ ለምታ፡ ወንቊበታተ፡ ለከነዓናውያን፡ አፉሃ፡ ከሠተት፡ ዘበሕግ፡ ወዓቅመ፡ ሠርዓት፡ ለልሳና።</l>
                  <l n="15">ኃይለ፡ ወላህየ፡ ለብሰት፡ ወተፈሥሐት፡ በመዋዕል፡ ደኃርያት።</l>
                  <l n="16">ጽፉቅ፡ በዋዕይ፡ ቤታ፡ ኅብስተ፡ ሀኬት፡ ኢበልዐት፡ ሕግ፡ ወምጽዋት፡ ውስተ፡ አፉሃ፡ ወአፉሃ፡ ፈትሐት፡ በጥበብ፡ ወበሥርዓተ፡ ሕግ።</l>
                  <l n="17">ወምጽዋታ፡ አልሀቀ፡ ውሉዳ፡ ወአብዓላ፡ ወወደሳ፡ ምታ።</l>
                  <l n="18">ብዙኃት፡ አዋልድ፡ አጥረያ፡ ብዕለ፡ ወብዙኃት፡ ገብራ፡ ኃይለ፡ ወአንቲሰ፡ ትፈደፍዲ፡ ወተዓደውኪ፡ ኵሎን።</l>
                  <l n="19">ሕስው፡ አሥምሮ፡ ወምኑን፡ ላህይ፡ እስመ፡ ብእሲት፡ ጠባብ፡ ትትባረክ፡ ወፈራሂተ፡ እግዚአብሔር፡ ይእቲ፡ ትሴባሕ።</l>
                  <l n="20">ሀብዋ፡ እምፍሬ፡ ከናፍሪሃ፡ ወይትአኰት፡ በአናቅጽ፡ ምታ።</l>
               </ab>
            </div>
         </div>
      </body>
   </text>
</TEI>