<?xml version="1.0" encoding="UTF-8"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
schematypens="http://relaxng.org/ns/structure/1.0"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0" type="work" xml:lang="en" xml:id="LIT2899RepCh180">
   <teiHeader xml:base="https://betamasaheft.eu/">
      <fileDesc>
         <titleStmt>
            <title xml:id="t1" xml:lang="gez">መልክአ፡ ዜና፡ ማርያም፡</title>
            <title corresp="#t1" xml:lang="gez" type="normalized">Malkəʾa Zenā Māryām</title>
            <title corresp="#t1" xml:lang="en">Image of Zenā Māryām</title>
            <editor role="generalEditor" key="AB"/>
            <funder>Akademie der Wissenschaften in Hamburg</funder>
         </titleStmt>
         <publicationStmt>
            <authority>Hiob-Ludolf-Zentrum für Äthiopistik</authority>
            <publisher>Die Schriftkultur des christlichen Äthiopiens und Eritreas: Eine multimediale Forschungsumgebung / Beta maṣāḥǝft</publisher>
            <pubPlace>Hamburg</pubPlace>
            <availability>
               <licence target="http://creativecommons.org/licenses/by-sa/4.0/">
                 
                                    This file is licensed under the Creative Commons
                                    Attribution-ShareAlike 4.0. 
               </licence>
            </availability>
         </publicationStmt>
         <sourceDesc>
            <p>Work of the literatures of Ethiopia and Eritrea</p>
         </sourceDesc>
         
      </fileDesc>
      <encodingDesc>
         <xi:include xmlns:xi="http://www.w3.org/2001/XInclude" href="https://raw.githubusercontent.com/BetaMasaheft/Documentation/master/prefixDef.xml">
            <xi:fallback>
               <p>Definitions of prefixes used.</p>
            </xi:fallback>
         </xi:include>
      </encodingDesc>
      <profileDesc>
         <langUsage><language ident="en">English</language><language ident="gez">Gǝʿǝz</language></langUsage>
         <textClass>
            <keywords scheme="#ethioauthlist">
               <term key="Poetry"/>        
               <term key="ChristianLiterature"/>
               <term key="Hagiography"/>
            </keywords>
         </textClass>
      </profileDesc>
      <revisionDesc>
         <change who="PL" when="2016-07-26">Created XML record from Ethio authority google spreadsheet</change>
         <change who="MV" when="2017-05-15">Added keywords and incipit</change>
         <change who="ES" when="2025-01-10">Added the text, relations and bibl (A. Dickinson's database)</change>
      </revisionDesc>
   </teiHeader>
   <text xml:base="https://betamasaheft.eu/">
      <body>
         <div type="bibliography">
            <listRelation>
               
               <relation name="skos:exactMatch" active="LIT2899RepCh180" passive="https://w3id.org/malke/2899/"></relation>
               <relation name="ecrm:P129_is_about" active="LIT2899RepCh180" passive="PRS10709ZenaMa"></relation>
            </listRelation>
            <listBibl type="editions">
               
               <bibl><ptr target="bm:MgWebsite"/></bibl>     
               <bibl>
                  <ptr target="bm:Chaine1913Rep"/>
                  <citedRange unit="item">180</citedRange>
               </bibl>
            </listBibl>
         </div>
         <div type="edition" xml:lang="gez">
            <div type="textpart" xml:id="malke">
               <lg type="stanza" n="1">
                  <l n="1">ሰላም፡ ለዝክረ፡ ስምኪ፡ እንተ፡ አልዐሎ፡ ፈጣሪ፨</l>
                  <l n="2">በሞገስ፡ ወክብር፡ እምስመ፡ አዋልድ፡ ዘቤተ፡ ኔሪ፨</l>
                  <l n="3">ዜና፡ ማርያም፡ ብፅዕት፡ ማኅሌትየ፡ ሰመሪ፨</l>
                  <l n="4">ወምስሌኪ፡ ይኩን፡ ንብረትየ፡ ከመ፡ ይሄሉ፡ ነባሪ፨</l>
                  <l n="5">አመ፡ እምስፍሐ፡ ባሕር፡ ግሩም፡ ይሠዓር፡ አንበሪ፨</l>
               </lg>
               <lg type="stanza" n="2">
                  <l n="1">ሰላም፡ ለሥዕርተ፡ ርእስኪ፡ ዘየዓውዶ፡ ሱራሔ፨</l>
                  <l n="2">ይምዕዝ፡ ጥቀ፡ እመዓዛ፡ ሰሒን፡ ወጼና፡ ርኄ፨</l>
                  <l n="3">ዜና፡ ማርያም፡ ርግብ፡ ዘተአፀፍኪ፡ የዋሄ፨</l>
                  <l n="4">ተበጽዐ፡ ድንግልናኪ፡ ወተሰብሐ፡ ስባሔ፨</l>
                  <l n="5">ከመ፡ ወለቱ፡ ድንግልተ፡ ሥጋ፡ ለመስፍን፡ ዮፍታሔ፨</l>
               </lg>
               <lg type="stanza" n="3">
                  <l n="1">ሰላም፡ ለርእስኪ፡ አክሊለ፡ ብርሃን፡ ፀዓዳ፨</l>
                  <l n="2">ዘይኬልሎ፡ አምላክ፡ በዕለተ፡ ደይን፡ ወፍዳ፨</l>
                  <l n="3">ዜና፡ ማርያም፡ እምነ፡ ንጽሕተ፡ ምግባር፡ እምነውረ፡ ዕዳ፨</l>
                  <l n="4">ይትፌሣሕ፡ ጴጥሮስ፡ በጽድቅኪ፡ መምህረ፡ ሮሜ፡ ወሳይዳ፨</l>
                  <l n="5">ወይትሐሠይ፡ በገድልኪ፡ ጊዎርጊስ፡ ዘልዳ፨</l>
               </lg>
               <lg type="stanza" n="4">
                  <l n="1">ሰላም፡ ለገጽኪ፡ በደኅራዊ፡ ትንሣኤ፨</l>
                  <l n="2">ዘይፀድል፡ ጥቀ፡ አምሳለ፡ ብርሃናት፡ ክልኤ፤</l>
                  <l n="3">ዜና፡ ማርያም፡ ይኵነኒ፡ ኀይለ፡ ዚአኪ፡ ረዳኤ፨</l>
                  <l n="4">ላዕሌየ፡ ሶበ፡ ተንሥኣ፡ ወአፈድፈዱ፤ ውዋኤ፨</l>
                  <l n="5">አርእስተ፡ አርዌ፡ ግሩም፡ ፍቅሮም፡ ሱባዔ፨</l>
               </lg>
               <lg type="stanza" n="5">
                  <l n="1">ሰላም፡ ለቀራንብትኪ፡ አመተ፡ ገድል፡ እስከ፡ ፈጸማ።</l>
                  <l n="2">ዘኢፈተወ፡ ድቃስ፡ እምግብረ፡ ድካም፡ ወፃማ፨</l>
                  <l n="3">ዜና፡ ማርያም፡ ሥርጉት፡ ዐሠርጐ፡ ቅዱሳን፡ አስኬማ፨</l>
                  <l n="4">ብክይ፡ ለደቂቅኪ፡ ቅድመ፡ ገጸ፡ አምላክ፡ ፌማ፨</l>
                  <l n="5">ከመ፡ ራኄል፡ ለደቂቃ፡ በከየት፡ በራማ፨</l>
               </lg>
               <lg type="stanza" n="6">
                  <l n="1">ሰላም፡ ለአዕይንትኪ፡ እለ፡ ርእያ፡ በበጾታ፨</l>
                  <l n="2">ስነ፡ ሱራሬሃ፡ ለቤት፡ በእመተ፡ መልአክ፡ መስፈርታ።</l>
                  <l n="3">ዜና፡ ማርያም፡ ንዝሕት፡ በደመ፡ መድኃኒት፡ በጎልጎታ፨</l>
                  <l n="4">ኢተዓቅፉ፡ እለ፡ ነጸሩ፡ ለዕለትኪ፡ ፍኖታ፨</l>
                  <l n="5">አምጣነ፡ አሥር፡ ወክልኤ፡ ሰዓታ።</l>
               </lg>
               <lg type="stanza" n="7">
                  <l n="1">ሰላም፡ ለአእዛንኪ፡ ለብስራተ፡ ሕይወት፡ ዘተዳለዋ፤</l>
                  <l n="2">አኮ፡ አኮ፡ ለብሥራተ፡ ሕይወት፡ አምሳለ፡ ሔዋ፤</l>
                  <l n="3">ዜና፡ ማርያም፡ ዜናኪ፡ ኀበ፡ መጻሕፍት፡ ዜነዋ፤</l>
                  <l n="4">በሐሊበ፡ እሙ፡ ከመ፡ ይትፌሣሕ፡ ጣዕዋ፨</l>
                  <l n="5">ልቡና፡ ጊዮርጊስ፡ መስተ፡ ጋድለንፈርአፀ፡ ናአዋ፤</l>
               </lg>
               <lg type="stanza" n="8">
                  <l n="1">ሰላም፡ ለመላትሕኪ፡ ቃላተ፡ ወንጌል፡ በልባዌ፨</l>
                  <l n="2">ሜላተ፡ ኣንብዕ፡ ውዑየ፡ እለ፡ ረሰየ፡ ሥርጋዌ፤</l>
                  <l n="3">ዜና፡ ማርያም፡ ህሉት፡ ውስተ፡ ሕፅነ፡ አብርሃም፡ በህላዌ፨</l>
                  <l n="4">አልአዛር፡ አጥባትኪ፡ ተወከፌ፡ ሕማም፡ ወደዌ፨</l>
                  <l n="5">እምዋዕየ፡ እሳት፡ ያጥልለኒ፡ ለጊጉይ፡ ነዌ፨</l>
               </lg>
               <lg type="stanza" n="9">
                  <l n="1">ሰላም፡ ለአእናፍኪ፡ ዘአፄነዋ፡ በውዳሴ፡</l>
                  <l n="2">መዓዛ፡ መሥዋዕት፡ ፍጹመ፡ ውስተ፡ ጸርሐ፡ ቅድስት፡ ሥላሴ፤</l>
                  <l n="3">ዜና፡ ማርያም፡ ሰብኪ፡ ስቃየ፡ ሲኦል፡ ለሕዝበ፡ ራምሴ፨</l>
                  <l n="4">ኢይበል፡ ቃለ፡ ዚአኪ፡ እስከ፡ ይመጽእ፡ ድምሳሴ፨</l>
                  <l n="5">መጽሐፈ፡ ነቢያት፡ ቦሙ፡ በኦሪት፡ ዘሙሴ፨</l>
               </lg>
               <lg type="stanza" n="10">
                  <l n="1">ሰላም፡ ለከናፍርኪ፡ እምነቢበ፡ ጸሎት፤ ዘኢተዐርቃ፤</l>
                  <l n="2">በውሣጤ፡ በዐት፡ ቅድስት። አዕዳወ፡ ጻድቃን፡ ዘጸደቃ፨</l>
                  <l n="3">ዜና፡ ማርያም፡ ምግብኪ፡ ምግበ፡ ይስሐቅ፡ ትምህርተ፡ ርብቃ፨</l>
                  <l n="4">ምስለ፡ አጋር፡ ደብረ፡ ሲና፡ ሥርጉተ፡ አውሎ፡ ወጣቃ፨</l>
                  <l n="5">ለኢሩሳም፡ አግአዚት፡ አቅነየት፡ ደቂቃ፨</l>
               </lg>
               <lg type="stanza" n="11">
                  <l n="1">ሰላም፡ ለአፉኪ፡ ዘአምሐ፡ በጥያቄ፨</l>
                  <l n="2">ለመስቀለ፡ አምላክ፡ ዘቆመ፡ ድኅሬኪ፡ በኢኑፋቄ፨</l>
                  <l n="3">ዜና፡ ማርያም፡ እምየ፡ እስእለኪ፡ በጥንቃቄ፡</l>
                  <l n="4">ሥውርኒ፡ በአክናፍኪ፡ እምሐሩረ፡ ዓቢይ፡ መርቄ፨</l>
                  <l n="5">ከመ፡ ዕጐሊሁ፡ ይሠውር፡ ክንፈ፡ ንስር፡ ወአንቄ፨</l>
               </lg>
               <lg type="stanza" n="12">
                  <l n="1">ሰላም፡ ለአስናንኪ፡ ፅዕድዋተ፡ እለ፡ ኮና፨</l>
                  <l n="2">አምሳለ፡ በረድ፡ ዘዘንመ፡ ለሰሎሞን፡ በደብረ፡ ሲና፨</l>
                  <l n="3">ዜና፡ ማርያም፡ ንጽሕት፡ ዜና፡ ማርያም፡ ልዕልተ፡ ዜና፨</l>
                  <l n="4">ሰአሊ፡ በእንቲአየ፡ ኀበ፡ አምላክ፡ ጽድቅ፡ ዳሕና፨</l>
                  <l n="5">አመ፡ እምኵራዜ፡ በድን፡ ትሔይሰከ፡ ሲዶና፨</l>
               </lg>
               <lg type="stanza" n="13">
                  <l n="1">ሰላም፡ ለልሳንኪ፡ አመታተ፡ ገድል፡ ወምናኔ፤</l>
                  <l n="2">አንብቦተ፡ ጸሎት፡ ዘትጽሕቅ፡ እንበለ፡ ውሳኔ፤</l>
                  <l n="3">ዜና፡ ወልድኪ፡ ከመ፡ ኢይርአይ፡ ክነኔ፤</l>
                  <l n="4">ያሩጸኒ፡ በፍና፡ ገድል፡ እንተ፡ ዘአልቦቱ፡ ትንታኔ፨</l>
                  <l n="5">ዕፍረተ፡ አልባስጥሮስ፡ ዘይጼኑ፡ ፍቅርኪ፡ ከልበኔ፨</l>
               </lg>
               <lg type="stanza" n="14">
                  <l n="1">ሰላም፡ ለቃልኪ፡ ዘኢነአበ፡ ዓመፃ፤</l>
                  <l n="2">እምድምፀ፡ ዚአሁ፡ ዘይሔይስ፡ ለመሰንቆ፡ ዳዊት፡ እምነ፡ ድምፃ፨</l>
                  <l n="3">ዜና፡ እምየ፡ ለቤተ፡ ሕግኪ፡ ሠናይተ፡ ሕንጻ፤</l>
                  <l n="4">ተንሥኢ፡ ቅድመ፡ ገጽየ፡ ከመ፡ ታርኅዊ፡ አንቀፃ፨</l>
                  <l n="5">እስመ፡ ቤተ፡ ዚአየ፡ ዚአየ፡ ንሕለ፡ ዘኅኑጽ፡ በኆፃ፨</l>
               </lg>
               <lg type="stanza" n="15">
                  <l n="1">ሰላም፡ ለእስትንፋስኪ፡ እንተ፡ ዘአልቦቱ፡ ኑታጌ፨</l>
                  <l n="2">እምነ፡ እፍረት፡ ወጼና፡ ጽጌ፤</l>
                  <l n="3">ዜና፡ እኅቶሙ፡ ለደቂቀ፡ ወንጌል፡ ዘአኔርጌ፤</l>
                  <l n="4">ትፍሥሕተ፡ ዓለም፡ እንዘ፡ ይከውን፡ ኀዳጌ፤</l>
                  <l n="5">አንፈርአፀ፡ በገድልኪ፡ ልቦናየ፡ ኀርጌ፨</l>
               </lg>
               <lg type="stanza" n="16">
                  <l n="1">ሰላም፡ ለጉርዔኪ፡ በአብሠርቀ፡ ዕለት፡ ዘይሰቲ፤</l>
                  <l n="2">ማየ፡ ዕፅ፡ መሪረ፡ በዐፀደ፡ ዓለም፡ ዛቲ፨</l>
                  <l n="3">ዜና፡ ንሥእኒ፡ አስራተ፡ ሕይወት፡ ለመዋቲ፨</l>
                  <l n="4">እንዘ፡ ይነሥኡ፡ እምነ፡ አዕማት፡ ክልኤቲ፨</l>
                  <l n="5">አመ፡ ውስተ፡ ማኅረፅ፡ ለሞት፡ ትተርፍ፡ አሐቲ፨</l>
               </lg>
               <lg type="stanza" n="17">
                  <l n="1">ሰላም፡ ለክሳድኪ፡ ዘሠርጐ፡ ጸጋሁ፡ ፍሉጥ፤</l>
                  <l n="2">እምሠርጎ፡ ባዝግና፨ ምድራዊ፡ ብዙሐ፡ ሐሳብ፡ ወሤጥ፤</l>
                  <l n="3">ዜና፡ ፍቅርኪ፡ እንተ፡ ይትበደር፡ እምቁስጥ፨</l>
                  <l n="4">ነፀርኪ፡ ዓለመ፡ ሥጋ፡ በዓይነ፡ ሕሊና፡ ዘውስጥ፤</l>
                  <l n="5">ከመ፡ ድኅሬሃ፡ ነጸረት፡ ብእሲቱ፡ ለሎጥ፨</l>
               </lg>
               <lg type="stanza" n="18">
                  <l n="1">ሰላም፡ ለመትከፍትኪ፡ ፍጹመ፡ እለ፡ ተግሕሳ፨</l>
                  <l n="2">ለጸዊረ፡ ጌጋይ፡ ወአበሳ፤</l>
                  <l n="3">ዜና፡ እምየ፡ ለዕለተ፡ ግሩ፡ ኀሠሣ፤</l>
                  <l n="4">ዕቀብኒ፡ ለበግዕኪ፡ ምስለ፡ ካልዓ፡ እንስሳ፤</l>
                  <l n="5">ከመ፡ ኢይምስጠኒ፡ ሊተ፡ ገሃነም፡ አበሳ።</l>
               </lg>
               <lg type="stanza" n="19">
                  <l n="1">ሰላም፡ ለዘባንኪ፡ ዘአፈድፈደ፡ ጥብጣቤ፤</l>
                  <l n="2">እምኣዕፁቀ፡ ዕፅ፡ ብዙኅ፡ መጽሐፈ፡ ገድልኪ፡ አርአያ፡ ይቤ፨</l>
                  <l n="3">ዜና፡ ማርያም፡ ጽድልት፡ ዕንቈ፡ ባሕርይ፡ ክርስቲሎቤ፨</l>
                  <l n="4">ኣድኅንኒ፡ በጸሎትኪ፡ ጊዜ፡ ይመጽእ፡ ምንዳቤ፨</l>
                  <l n="5">እስመ፡ ጋዳ፡ ዚአኪ፡ ዘንተ፡ አቅረብኩ፡ ይባቤ፨</l>
               </lg>
               <lg type="stanza" n="20">
                  <l n="1">ሰላም፡ ለዕንግድዓኪ፡ በውሣጤ፡ በዓት፡ ዘውቅሮ፨</l>
                  <l n="2">ሱራሔ፡ መለኮት፡ ዘይሠውሮ፨</l>
                  <l n="3">ዜና፡ ማርያም፡ ኪያየ፡ ለእግዚአብሔር፡ በአዘክሮ፨</l>
                  <l n="4">በልዮ፡ አድክም፡ ጸላኢሁ፡ ዘበዓይነ፡ ቅንዓት፡ ነጸሮ፨</l>
                  <l n="5">እስመ፡ ድካም፡ ተአምር፡ ወትጠየቅ፡ ግብሮ፤</l>
               </lg>
               <lg type="stanza" n="21">
                  <l n="1">ሰላም፡ ለሕፅንኪ፡ ጠለ፡ ባረኮት፡ ወጸጋ፨</l>
                  <l n="2">በአምሳለ፡ ፀምር፡ ዲቤሁ፡ ዘወረደ፡ እንበለ፡ ንትጋ፨</l>
                  <l n="3">ዜና፡ ማርያም፡ ብፅዕት፡ በአፈ፡ ኅሩያን፡ እንግልጋ፨</l>
                  <l n="4">ሕፅንኒ፡ በሕፃንኪ፡ ለወንጌለ፡ ጽፍቅ፡ በሕጋ፤</l>
                  <l n="5">አኮ፡ ከመ፡ ተወልዱ፡ ዘበደም፡ በሥጋ፨</l>
               </lg>
               <lg type="stanza" n="22">
                  <l n="1">ሰላም፡ ለአዕዳውኪ፡ አልባሰ፡ ንዴት፡ ዘተገልበባ፤</l>
                  <l n="2">ልብሰ፡ ክብር፡ አኮ፡ እምጢሮስ፡ ወምድረ፡ ሰባ፨</l>
                  <l n="3">ዜና፡ ማርያም፡ ስድኒ፡ አመሖርኪ፡ ውስተ፡ መርኅባ፨</l>
                  <l n="4">ተንሥኢ፡ በፍና፡ ለርክ፡ ለመንግሥተ፡ ሰማይ፡ መዝገባ፨</l>
                  <l n="5">ምስለ፡ እለ፡ ፆሩ፡ ለዕለት፡ ላህባ፨</l>
               </lg>
               <lg type="stanza" n="23">
                  <l n="1">ሰላም፡ ለመዛርዕኪ፡ ውስተ፡ ቤተ፡ ጸሎት፡ መጥባቢ፤</l>
                  <l n="2">እለ፡ ስፉሐት፡ ኮና፡ ከመ፡ ዓምደ፡ ብርት፡ ግብረ፡ ነሀቢ፨</l>
                  <l n="3">ዜና፡ ማርያም፡ ኪያዬ፡ እሞተ፡ ሙስና፡ ዕቀቢ።</l>
                  <l n="4">እምደ፡ ነሣኢ፡ ከመ፡ ይትወፈይ፡ ወሀቢ፨</l>
                  <l n="5">ወእምንባቡ፡ ያርምም፡ ነባቢ።</l>
               </lg>
               <lg type="stanza" n="24">
                  <l n="1">ሰላም፡ ለኵርናዕኪ፡ በመስማከ፡ ተድላ፤ ምድራዊ፤</l>
                  <l n="2">ዘኢያስመከ፡ ንስቲተ፡ ከመ፡ ይዜኑ፡ ዜናዊ፨</l>
                  <l n="3">ዜና፡ ማርያም፡ ሰአሊ፡ እምቅሠፍተ፡ ፈያት፡ ሰብኣ፡ ዐላዊ፨</l>
                  <l n="4">ያንሥአኒ፡ እምያሪሆ፡ ወሬዛ፡ ርኅራኄ፡ ሣምራዊ፨</l>
                  <l n="5">እስመ፡ ካህነ፡ ሕግ፡ ኢሐወፀኒ፡ ሊላዊ፨</l>
               </lg>
               <lg type="stanza" n="25">
                  <l n="1">ሰላም፡ ለእመታትሕኪ፡ በሀገረ፡ ተስፋ፡ ሉዓሌ፤</l>
                  <l n="2">ፆታ፡ ህላዌሁ፡ ዘይሰፍር፡ ለማሕፈደ፡ ዕንቍ፡ ኅብረ፡ ቢረሌ፤</l>
                  <l n="3">ዜና፡ ማርያም፡ አዝልፊ፡ በእንቲአየ፡ ትንባሌ፨</l>
                  <l n="4">ከመ፡ እክሀል፡ እምፅንዓ፡ ኃይሉ፡ ለመልአከ፡ ኃዘን፡ ወወይሌ፨</l>
                  <l n="5">እስመ፡ እምትካት፡ ኮነ፡ ነፍሰ፡ ሰብእ፡ ቀታሌ፨</l>
               </lg>
               <lg type="stanza" n="26">
                  <l n="1">ሰላም፡ ለእራኃትኪ፡ እንተ፡ አዝለፋ፡ ተሰፍሖ፤</l>
                  <l n="2">ለሀገረ፡ ሰማይ፡ ልዕልት፡ መስቀለ፡ መድኃኒት፡ በተአምሖ፨</l>
                  <l n="3">ዜና፡ ማርያም፡ ብፅዕት፡ በምሂክ፡ ወተራኅርኆ፤</l>
                  <l n="4">ቃልኪ፡ ለልብየ፡ እስከ፡ የኃድግ፡ ፅራሖ፨</l>
                  <l n="5">ብስራተ፡ ተስፋ፡ ያስምዖ፡ እንዘ፡ ይብል፡ ኦሆ፨</l>
               </lg>
               <lg type="stanza" n="49">
                  <l n="1">ሰላም፡ ለመቃብርኪ፡ እንተ፡ ይትሌዐል፡ ሥርዐታ፨</l>
                  <l n="2">እመቃብርሃ፡ ለራሄል፡ በምርዋፀ፡ ፈረስ፡ ዘኤፍራታ፨</l>
                  <l n="3">ዜና፡ ማርያም፡ ብፅዕት፡ ለዕለተ፡ ደይን፡ ዘዕብሬታ፨</l>
                  <l n="4">ብክዪ፡ በእንቲአየ፡ ኢይርከበኒ፡ ሐተታ፨</l>
                  <l n="5">አርአያ፡ በከየት፡ ቅድመ፡ ቅድሜሁ፡ ማርታ፨</l>
               </lg>
               <lg type="stanza" n="50">
                  <l n="1">በዝንቱ፡ ማሕሌተ፡ ስምኪ፡ ሶበ፡ ይስእል፡ ወጸሊ፨</l>
                  <l n="2">ውስተ፡ ቤትኪ፡ ብእሲ፡ እንዘ፡ ይገይሰ፡ ያሌሊ፨</l>
                  <l n="3">ዜና፡ ማርያም፡ ብፅዕት፡ በእንቲአሁ፡ ሰአሊ፨</l>
                  <l n="4">ወአዕርጊ፡ ስእለቶ፡ ኀበ፡ አምላከ፡ ጽድቅ፡ ከሃሊ፨</l>
                  <l n="5">እስመ፡ ኢይፈቅድ፡ ውእቱ፡ ደመ፡ ላህም፡ ወጠሊ፨</l>
               </lg>
            </div>
         </div>
         
      </body>
   </text>
</TEI>