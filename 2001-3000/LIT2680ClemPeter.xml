<?xml version="1.0" encoding="UTF-8"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng"
schematypens="http://relaxng.org/ns/structure/1.0"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng"
type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0" type="work" xml:lang="en" xml:id="LIT2680ClemPeter">
   <teiHeader xml:base="https://betamasaheft.eu/">
      <fileDesc>
         <titleStmt>
            <title xml:id="t1">Canons of Clement, which he received in a letter from S.
               Peter</title>
            <title type="short">Can. Clem.</title>
            <editor role="generalEditor" key="AB"/>
            
            <funder>Akademie der Wissenschaften in Hamburg</funder>
         </titleStmt>
         <publicationStmt>
            <authority>Hiob-Ludolf-Zentrum für Äthiopistik</authority>
            <publisher>Die Schriftkultur des christlichen Äthiopiens und Eritreas: Eine multimediale Forschungsumgebung / Beta maṣāḥǝft</publisher>
            <pubPlace>Hamburg</pubPlace>
            <availability>
               <licence target="http://creativecommons.org/licenses/by-sa/4.0/">
                  <p> This file is licensed under the Creative Commons Attribution-ShareAlike 4.0.
                  </p>
               </licence>
            </availability>
         </publicationStmt>
         <sourceDesc>
            <p>Work of the literatures of Ethiopia and Eritrea</p>
         </sourceDesc>
         <sourceDesc>
            <p/>
         </sourceDesc>
      </fileDesc>
      <encodingDesc>
         <xi:include xmlns:xi="http://www.w3.org/2001/XInclude" href="https://raw.githubusercontent.com/BetaMasaheft/Documentation/master/prefixDef.xml">
            <xi:fallback>
               <p>Definitions of prefixes used.</p>
            </xi:fallback>
         </xi:include>
      </encodingDesc>
      <profileDesc>
         <langUsage><language ident="en">English</language><language ident="gez">Gǝʿǝz</language></langUsage>
      </profileDesc>
      <revisionDesc>
         <change who="PL" when="2016-07-26">Created XML record from Ethio authority google
            spreadsheet</change>
         <change who="AB" when="2018-03-16">Provided text</change>
      </revisionDesc>
   </teiHeader>
   <text xml:base="https://betamasaheft.eu/">
      <body>
         <div type="bibliography"><!--Letter of S Peter; LP--></div>
         <div type="edition" xml:lang="gez">

            <div type="textpart" subtype="paragraph" n="1">
               <ab> ዝንቱ፡ ሴኖዶስ፡ ዘቀሌምንጦስ፡ ዘጸሐፈ፡ ጴጥሮስ፡ ረድእ፡ ርእሰ፡ ሐዋርያት፡ ዘነገረ፡ በእንተ፡ እግዚእነ፡ ኢየሱስ፡ ክርስቶስ
               </ab>
            </div>
            <div type="textpart" subtype="paragraph" n="2">
               <ab> ይቤ፡ ቀሌምንጦስ፡ ዘእምጴጥሮስ፡ ርእሰ፡ ሐዋርያት፡ ረድኡ፡ ለእግዚእነ፡ ክርስቶስ </ab>
            </div>
            <div type="textpart" subtype="paragraph" n="3">
               <ab> ይቤለኒ፡ ወልድየ፡ ቀሌምንጦስ፡ ኢታጥምቅ፡ መነሂ፡ በሕልያን፡ ወኢበሤጥ፡ ምቱር፡ ላዕለ፡ ጥምቀት </ab>
            </div>
            <div type="textpart" subtype="paragraph" n="4">
               <ab> ወዘነሥአ፡ ላዕለ፡ ጥምቀት፡ ሕሊያነ፡ በሤጥ፡ ምቱር፡ ውጉዝ፡ ውእቱ፡ ወርጉም፡ እምአፉየ፡ አነ፡ ጴጥሮስ፡ ንኡሰ፡ ሐዋርያት፡
                  ወመክፈልቱ፡ ይኩን፡ ምስለ፡ ሢሞን፡ መሠርይ፡ ወይሁዳ፡ ረሲዕ </ab>
            </div>
            <div type="textpart" subtype="paragraph" n="5">
               <ab> ወኢትሢጥ፡ ወልድየ፡ ሀብተ፡ ክህነት፡ ወጸጋ፡ መንፈስ፡ ቅዱስ፡ በሤጥ፡ ወኢትሣየጥ፡ ላዕለ፡ ክህነት፡ ወኢትንሣእ፡ ላቲ፡ ዐስበ፡
                  እምቅድመ፡ ትባርክ፡ ወኢእምድኅሬሁ፡ ዘእንበለ፡ በገጸ፡ በረከት </ab>
            </div>
            <div type="textpart" subtype="paragraph" n="6">
               <ab> ወዘወሀበ፡ ወዘነሥአ፡ በክህነት፡ ሕልያነ፡ አልቦቱ፡ ክህነተ፡ ወውጉዝ፡ በኀቤየ፡ አነ፡ ጴጥሮስ፡ በግዘት፡ ዘአውገዝክዎ፡
                  ለሢሞን፡ መሠርይ፡ ወመክፈልቱ፡ ይኩን፡ ምስለ፡ ይሁዳ፡ ዕልው፡ ወነፍሱ፡ ርሕቅት፡ እምጥቃ፡ እግዚአብሔር፡ ከመ፡ ዲያብሎስ፡
                  እመዓርጊሁ </ab>
            </div>
            <div type="textpart" subtype="paragraph" n="7">
               <ab> ወልድየ፡ ስረይ፡ ለዘአበሰ፡ ለከ፡ ሰብዓ፡ ጊዜ፡ በበሰብዐቱ፡ በከመ፡ አዘዘ፡ እግዚእነ፡ በወንጌል፡ ቅዱስ </ab>
            </div>
            <div type="textpart" subtype="paragraph" n="8">
               <ab> ወተወከፎ፡ ለዘይኔስሕ፡ እምኀጢአቱ፡ ወመሐሮ፡ ለዘአበሰ፡ ወአንሥኦ፡ በእዴሁ፡ ወገሥጾ። ወሐውጽ፡ ድውያነ፡ ወሖር፡ ኀበ፡
                  ሙቁሓን፡ ወአብልዕ፡ ርኁባነ፡ ወአርዊ፡ ጽሙኣነ፡ ወአልብስ፡ ዕሩቃነ </ab>
            </div>
            <div type="textpart" subtype="paragraph" n="9">
               <ab> ወአጥብዕ፡ በሀይማኖት፡ ወተጋደል፡ በእንቲአሃ፡ በርትዕ፡ ዘይደሉ፡ ወስማዕ፡ እመጻሕፍተ፡ እግዚአብሔር፡ ቅዱሳት፡ እስመ፡ እለ፡
                  ያጠብዑ፡ ኪያሃ፡ ወይትጋደሉ፡ በእንቲአሃ፡ ይወርሱ፡ መንግሥተ፡ ሰማያት </ab>
            </div>
            <div type="textpart" subtype="paragraph" n="10">
               <ab> ወልድየ፡ ስረይ፡ ከመ፡ ይስረይ፡ ለከ፡ ወኢትኰንን፡ ከመ፡ ኢትትኰነን። ወለእመ፡ ተአመንከ፡ ላዕለ፡ ሢመተ፡ እግዚአብሔር፡
                  ወኰነንከ፡ ሰብአ፡ ኰንን፡ በፍትሕ፡ ወርትዕ፡ ዘከመ፡ ነበበ፡ ሕግነ። ወተቃተል፡ በሰይፍ፡ ዘኀጺን፡ ከሓዲያነ፡ ወዕልዋነ፡ እለ፡
                  ኢይአምኑ፡ በክርስቶስ፡ ወምላኅ፡ ሰይፈከ፡ በላዕለ፡ ሀይማኖት፡ ፍጽምት። ወኢታድሉ፡ ለገጽ፡ ወኢትንሣእ፡ ሕሊያነ፡ በፍትሕ፡
                  ወይኩን፡ ባዕል፡ ወነዳይ፡ በኀቤከ፡ ከመ፡ አሐዱ </ab>
            </div>
            <div type="textpart" subtype="paragraph" n="11">
               <ab> መሐሮ፡ ለእጓለ፡ ማውታ፡ ወሱቃ፡ ለመበለት፡ ወዕቀብ፡ ደናግለ፡ ወአጽንዖን፡ ወኢትግበር፡ ለሰይጣን፡ ፍኖተ፡ ላዕሌከ፡ ወግፋዕ፡
                  ሥልጣኖ፡ ርጉመ፡ በጾም፡ ወበጸሎት፡ ወትጋሀ፡ ሌሊት። ወምጽዋትሰ፡ ይኩን፡ ትእምርትከ፡ ወቤትከ፡ ወማኅደርከ፡ ወዕቀብ፡ ደቂቀ፡
                  ጥምቀት፡ ወሀይማኖተ </ab>
            </div>
            <div type="textpart" subtype="paragraph" n="12">
               <ab> ወኢትትወከፍ፡ ሀይማኖተ፡ ብእሲ፡ ዘኢተጠምቀ </ab>
            </div>
            <div type="textpart" subtype="paragraph" n="13">
               <ab> ወለእመ፡ ርኢከ፡ ካህነ፡ ነዳየ፡ ርድኦ፡ እምተመጽውቶ፡ ወኢትኅድጎ፡ ይጸነስ፡ ኀበ፡ አብዳን፡ ሕዝብ፡ ወከማሁ፡ ግበር፡ ለኵሉ፡
                  ላእካነ፡ እግዚአብሔር፡ ወለእመ፡ ብከ፡ በረከተ፡ ሀብ፡ ለውሉደ፡ ጥምቀት </ab>
            </div>
            <div type="textpart" subtype="paragraph" n="14">
               <ab> ወአጽህቅ፡ ነፍስከ፡ ለሕንጸተ፡ አብያተ፡ ክርስቲያን፡ ወአድባራት፡ ወምኔታት፡ እንተ፡ ይእቲ፡ ማኅደር፡ ለግፉዓነ፡ ዓለም፡
                  ወለነዳያን። ሕንጽ፡ አብያተ፡ እግዚአብሔር፡ በመኃትው፡ ብሩሃት፡ ከመ፡ ሠምዕ፡ ወልኵንት። ወዘገብረ፡ ዘንተ፡ እግዚአብሔር፡
                  ያጸድቅ፡ ሎቱ፡ ምግባሮ፡ ወደኃሪቶ </ab>
            </div>
            <div type="textpart" subtype="paragraph" n="15">
               <ab> ጹም፡ ረቡዐ፡ ወዐርበ፡ ኵሎ፡ መዋዕለ፡ ሕይወትከ </ab>
            </div>
            <div type="textpart" subtype="paragraph" n="16">
               <ab> ወዕለተ፡ እሑድሰ፡ ይኩን፡ በዓለ፡ ኢይግበሩ፡ ቦቱ፡ ግብረ፡ ዘእንበለ፡ አንብቦ፡ መጻሕፍተ፡ ለመለኮት። ወዘዐለወ፡ ዘንተ፡
                  ውጉዝ፡ ውእቱ፡ ወርጉም፡ እምሠለስቱ፡ አስማተ፡ እግዚአብሔር፡ ዝውእቱ፡ አብ፡ ወወልድ፡ ወመንፈስ፡ ቅዱስ </ab>
            </div>
            <div type="textpart" subtype="paragraph" n="17">
               <ab> ኢትስድዶ፡ ለነዳይ፡ እምአንቀጸ፡ ማኅደርከ፡ ወኢትትሀየዮ፡ ወኢትመንኖ፡ ወኢታስተሐቅሮ፡ አላ፡ ይኩን፡ ዕበየ፡ ኅሊናከ፡ ከመ፡
                  ትናዝዞ፡ ወታስተፈሥሖ፡ ከመ፡ ያስተፈሥሕከ፡ እግዚአብሔር፡ ወአንብሮ፡ ዲበ፡ ማእድከ፡ ምስሌከ፡ ወበጽዋዕ፡ ዘትሰቲ፡ አስቲዮ፡
                  ወኢትዜኀር፡ ላዕሌሁ፡ እስመ፡ ናቡክድናጾር፡ ንጉሥ፡ ተዘኀረ፡ ወተሀጕለ፡ ወረከቦ፡ መዐተ፡ እግዚአብሔር </ab>
            </div>
            <div type="textpart" subtype="paragraph" n="18">
               <ab> ወኢትትዐበይ፡ በቅድመ፡ ንጉሥ፡ ወኢትግበር፡ ለአርአያ፡ በቤቱ፡ ወኢታመክኒ፡ ላዕሌሁ፡ በሠናይ፡ ምግባርከ፡ አላ፡ ሶበ፡ ትገብር፡
                  ኵሎ፡ ምግባረ፡ ሠናይ፡ ወትፌጽም፡ ኵሎ፡ ትእዛዘ፡ በል፡ አነ፡ ገብር፡ ጽሩዕ፡ በከመ፡ ይቤ፡ እግዚእነ፡ በመጽሐፈ፡ ሕይወት፡
                  እስመ፡ ኢትድኅን፡ በብዝኀ፡ ምግባርከ፡ እኩይ </ab>
            </div>
            <div type="textpart" subtype="paragraph" n="19">
               <ab> ወኢታስተጋብእ፡ ወርቀ፡ ወብሩረ፡ ዘእንበለ፡ ዘታስተዋፅእ፡ ለበቍዔተ፡ መሀይምናን </ab>
            </div>
            <div type="textpart" subtype="paragraph" n="20">
               <ab> አብዝኅ፡ ሰላመ፡ ለውሉደ፡ መሀይምናን፡ ወግነይ፡ ለካህን፡ ራትዕ፡ ዘያአምሮ፡ ለእግዚአብሔር፡ ወይገብር፡ በሕጉ፡ ወተዐቀብ፡
                  አስሕቶ፡ ሰይጣን፡ እስመ፡ አስሐቶ፡ ለሢሞን፡ መሠርይ፡ እምድኅረ፡ ኮነ፡ ረድኦ፡ ለእኁየ፡ ፊሊጶስ፡ ወእምድኅረ፡ አስተርአየ፡
                  በእዴሁ፡ ብዙኀ፡ ተኣምረ፡ ዘመለኮት፡ ወኮነ፡ ምክንያተ፡ ስሕተቱ፡ እስመ፡ ኀሠሠ፡ እምኔየ፡ ሢመተ፡ ክህነት፡ ወሀብተ፡ መንፈስ፡
                  ቅዱስ፡ በሕልያን፡ ወነገረኒ፡ እግዚእነ፡ ከመ፡ ጽልሕው፡ ወጕሕላዊ፡ ውእቱ፡ ወሰደድክዎ፡ እምኔየ፡ ወኮነ፡ ውእቱ፡ መርሐ፡
                  ለተሀጕሎቱ </ab>
            </div>
            <div type="textpart" subtype="paragraph" n="21">
               <ab> ወልድየ፡ አክብሮሙ፡ ለአእሩግ፡ ወአዕቢዮሙ፡ ወስምዖሙ፡ ነገሮሙ፡ ወኢትሳለቅ፡ ሰብአ፡ በእንተ፡ ኀጢአቱ፡ አላ፡ ገሥጾ፡ ወንግሮ፡
                  ወሚጦ፡ በየውሀት፡ ኀበ፡ ፈሪሀ፡ እግዚአብሔር </ab>
            </div>
            <div type="textpart" subtype="paragraph" n="22">
               <ab> አዝዞሙ፡ ለነገሥት፡ በርትዕ፡ ወተዛለፎሙ፡ በእንተ፡ እከየ፡ ምግባሮሙ። ኢታስትት፡ ቅድሳተ፡ እግዚአብሔር፡ በኵሉ፡ ዕለት፡
                  እስመ፡ ቀሪበ፡ ቍርባን፡ ይከልእ፡ መንሱተ </ab>
            </div>
            <div type="textpart" subtype="paragraph" n="23">
               <ab> ተዘከሮሙ፡ ለምውታን፡ አመ፡ ሣልስት፡ ዕለት፡ ወበሳብዕት፡ ወበዐሠርቱ፡ ወክልኤቱ፡ ወበሠለሳ፡ ወበአርብዓ፡ ወበስሳ። ወአእምር፡
                  ወልድየ፡ ከመ፡ በአርብዓ፡ ዕለት፡ አመ፡ ዕረፍቱ፡ ለዘ፡ ሞተ፡ ትቀውም፡ ነፍሱ፡ ለዘተጠምቀ፡ ኃጥእ፡ ቅድመ፡ ክርስቶስ፡
                  ወይትፈደይ፡ በከመ፡ ምግባሩ፡ ወይጌሥጽዎ፡ በመጠኔ፡ ገብረ </ab>
            </div>
            <div type="textpart" subtype="paragraph" n="24">
               <ab> ወቅብኦ፡ በቅብአ፡ ትፍሥሕት፡ ለዘይፈቅድ፡ ጥምቀተ፡ እምቅድመ፡ ታጥምቆ፡ በማይ፡ ወእምድኅረ፡ ጥምቀት፡ ኅትሞ፡ በቅብአ፡
                  መለኮት፡ ዘወሀብኩከ፡ ዝውእቱ፡ ቅብአ፡ ሜሮን፡ ዘቦቱ፡ ተፍጻሜተ፡ ኵሉ፡ ወይቁሙ፡ መሀይምናን፡ በእገሪሆሙ፡ ለሰሚዐ፡ መጻሕፍት፡
                  ቅዱሳት፡ ዘመለኮት </ab>
            </div>
            <div type="textpart" subtype="paragraph" n="25">
               <ab> ኢትንሣእ፡ ቅድሳተ፡ ዘእንበለ፡ ነጺሐከ፡ ወጸዊመከ </ab>
            </div>
            <div type="textpart" subtype="paragraph" n="26">
               <ab> ወጸሊ፡ በጽባሕ፡ ወበጊዜ፡ ሠለስቱ፡ ሰዐት፡ እመዐልት፡ ወበምሴት፡ እስመ፡ እሉ፡ ሠለስቱ፡ ጸሎት፡ መፍትው፡ ላዕለ፡ ኵሉ፡
                  ካህናት፡ ወሕዝባዊያንሰ፡ ይጸልዩ፡ ነግሀ፡ ወሰርከ </ab>
            </div>
            <div type="textpart" subtype="paragraph" n="27">
               <ab> ወእለሰ፡ ያስተረክቡ፡ ወይኀሥሡ፡ አፈድፍዶ፡ ጸጋ፡ ዘመለኮት፡ ይጸልዩ፡ በከመ፡ ሠራዕነ፡ በመጽሐፈ፡ ሥርዐት፡ እስመ፡ አምላኪየ፡
                  ክርስቶስ፡ መሀረኒ፡ ወአነ፡ እነግረከ፡ ኦወልድየ፡ ቀሌምንጦስ፡ እስመ፡ ጸሎት፡ ይደልዎሙ፡ በቀዳሚ፡ ሰዐተ፡ መዐልት፡ ወበሠለስቱ፡
                  ሰዐት፡ ወበስድስቱ፡ ሰዐት፡ ወበትስዐቱ፡ ሰዐት፡ ወበምሴት፡ ወበጊዜ፡ ንዋም፡ ወበጊዜ፡ መንፈቀ፡ ሌሊት </ab>
            </div>
            <div type="textpart" subtype="paragraph" n="28">
               <ab> ወአነ፡ ጴጥሮስ፡ እኤዝዞሙ፡ ለመሀይምናን፡ ያዕርፉ፡ እምግብሮሙ፡ ወተግባሮሙ፡ በመዋዕለ፡ በዓላተ፡ ሰማዕት </ab>
            </div>
            <div type="textpart" subtype="paragraph" n="29">
               <ab> ወእጌሥጾሙ፡ እምስካር፡ እኩይ፡ ወነቢረ፡ ምስለ፡ ተውኔት፡ ወምስለ፡ ማዕሌት፡ በፍኖት፡ ወኢይብልዑ፡ ዘሐረደ፡ ዘኢተጠምቀ፡
                  እስመ፡ እግዚአብሔር፡ ሰዐረ፡ መሥዋዕቶሙ፡ ለአይሁድ፡ ወባዕዳን፡ አሕዛብ </ab>
            </div>
            <div type="textpart" subtype="paragraph" n="30">
               <ab> ወንኤዝዝ፡ ኢይብልዑ፡ ናእተ፡ አይሁድ፡ ወኢምንተኒ፡ እመሥዋዕቶሙ፡ ወኢያስተዋስብዎሙ፡ ወኢያውስቡ፡ እምኔሆሙ። ወዘአምነ፡
                  እምኔሆሙ፡ ወተጠምቀ፡ ይቁም፡ ኀበ፡ አንቀጸ፡ ቤተ፡ ክርስቲያን፡ አርብዓ፡ ዕለተ፡ ወኢይብላዕ፡ ዘእንበለ፡ ኅብስተ፡ ይቡስ፡ ባሕቱ
               </ab>
            </div>
            <div type="textpart" subtype="paragraph" n="31">
               <ab> ወለእመ፡ ገብረ፡ ዘንተ፡ ይቅረብ፡ ኀበ፡ መቅደሰ፡ እግዚአብሔር፡ እምድኅረ፡ አመከሩ፡ ሀይማኖቶ፡ ወይስቈሩ፡ እዝኖ። ወያብልዕዎ፡
                  መሥዋዕተ፡ መሀይምናን፡ ወፈድፋደሰ፡ ሥጋ፡ እንስሳ፡ ቅዱስ፡ ዘአስተርአየኒ፡ በልብስ፡ ብሩህ፡ ዘወረደ፡ ላዕሌየ፡ በሀገረ፡ ኢዮጴ፡
                  እስመ፡ ቅዱስ፡ ውእቱ፡ እማእከለ፡ ኵሉ፡ እንስሳ </ab>
            </div>
            <div type="textpart" subtype="paragraph" n="32">
               <ab> ወሶበ፡ ትፈቅድ፡ ኦመሀይምን፡ ትኑም፡ ተዐተብ፡ ገጸከ፡ ወኵሎ፡ ሥጋከ፡ ወለእመ፡ ፈቀድከ፡ ትሖር፡ ፍኖተ፡ ተባረክ፡
                  እምአዕፅምተ፡ ሰማዕት፡ እምቅድመ፡ ትሖር </ab>
            </div>
            <div type="textpart" subtype="paragraph" n="33">
               <ab> ኦካህን፡ ኢታቅርብ፡ ላዕለ፡ ምሥዋዕ፡ ሥብሐ፡ ወሥጋ፡ ወኢታዕርግ፡ ዲበ፡ ምሥዋዕ፡ ዘእንበለ፡ ኅብስተ፡ ስንዳሌ፡ ንጹሐ፡ ዘይቤ፡
                  ሥጋየ፡ ውእቱ፡ እስመ፡ እግዚአብሔር፡ ሰመዮ፡ ኅብስተ፡ ሰማያዌ፡ ወኢእምአምያስ፡ ዘእንበለ፡ ማየ፡ አስካል፡ እስመ፡ እግዚአብሔር፡
                  ሰመዮ፡ ማየ፡ ሕይወት፡ ወሠዊተ፡ እምሰብል፡ ስርናይ፡ አመ፡ ይበጽሕ፡ ወባዕድሰ፡ ኢብዉሕ፡ ለክሙ፡ ታብኡ፡ ቍርባነ። ወኢያቅርብ፡
                  ካህን፡ ወይነ፡ ዲበ፡ ምሥዋዕ፡ ዘእንበለ፡ ይቶስሕ፡ በማይ፡ እስመ፡ እግዚእነ፡ ክርስቶስ፡ ይቤ፡ አነ፡ ውእቱ፡ ማየ፡ ሕይወት
               </ab>
            </div>
            <div type="textpart" subtype="paragraph" n="34">
               <ab> በእንተ፡ አክብሮ፡ በዓላት። ግበሩ፡ በዓለ፡ በመዋዕለ፡ ሕማማቲሁ፡ ለክርስቶስ፡ ወሐዘኑ፡ ወስቅለቱ፡ ወደምሩ፡ በይእቲ፡ መዋዕል፡
                  ሐዘነ፡ ወፍሥሓ፡ ኅቡረ። ሐዘንሰ፡ ይከውን፡ በእንተ፡ ትዕግሥቱ፡ በምንዳቤ፡ ወፍሥሓሰ፡ እስመ፡ መድኀኒትክሙ፡ በሕማመ፡ ክርስቶስ
               </ab>
            </div>
            <div type="textpart" subtype="paragraph" n="35">
               <ab> ወበዓለ፡ ፋሲካሰ፡ ይዐቢ፡ ወይከብር፡ እምኵሉ፡ በዓላት፡ ወኢይኩን፡ ቦቱ፡ ሐዘን፡ ዘእንበለ፡ ፍሥሓ </ab>
            </div>
            <div type="textpart" subtype="paragraph" n="36">
               <ab> ወተዘከሩ፡ ምውታኒክሙ፡ በቅዳሴ፡ በኵሉ፡ ጊዜ፡ እስመ፡ ይበቍዖሙ፡ ፈድፋደ፡ ወያቀርቦሙ፡ ኀበ፡ እግዚእነ፡ ክርስቶሰ </ab>
            </div>
            <div type="textpart" subtype="paragraph" n="37">
               <ab> ወግበሩ፡ በዓለ፡ ፋሲካ፡ በተፍጻሜቱ፡ በዕለተ፡ እሑድ፡ ዘይከውን፡ እምድኅረ፡ ፍሥሕ፡ ወውእቱ፡ ዕለት፡ ትንሣኤሁ፡ ለእግዚእነ፡
                  ክርስቶስ፡ እመቃብር </ab>
            </div>
            <div type="textpart" subtype="paragraph" n="38">
               <ab> ወግበሩ፡ በዓለ፡ እምትንሣኤሁ፡ በሰሙን፡ መዋዕል፡ ዘውእቱ፡ እሑድ፡ ሐዲስ፡ እስመ፡ ቦቱ፡ ቦአ፡ ኀቤነ፡ ማኅበረ፡ ዐሠርቱ፡
                  ወክልኤቱ፡ እምድኅረ፡ ትንሣኤሁ፡ እምውታን፡ እንዘ፡ ጉቡኣን፡ ንሕነ፡ በጽርሕ፡ በጽዮን፡ እንዘ፡ ዕጽው፡ ኆኅት፡ እስመ፡ በይእቲ፡
                  ዕለት፡ ረከቦ፡ ቶማስ፡ ይግስስ፡ በእዴሁ፡ መካነ፡ ኵናት፡ እምገቦሁ፡ ለእግዚእነ፡ ክርስቶስ፡ ወመካነ፡ ቅንዋት፡ እስከ፡ ውዕየ፡
                  አጽናፈ፡ አጻብዒሁ፡ ወሐደሶን፡ አምላክነ፡ ወአሕየዎን፡ ወይቤሎ፡ ኢትናፍቅ፡ ቶማስ፡ ወኩን፡ መሀይምነ </ab>
            </div>
            <div type="textpart" subtype="paragraph" n="39">
               <ab> ወግበሩ፡ በዓለ፡ ዕርገቱ፡ ውስተ፡ ሰማይ፡ ወበዓለ፡ ርደተ፡ መንፈስ፡ ቅዱስ፡ ላዕሌነ፡ ሐዋርያት፡ እስመ፡ ወረደ፡ ላዕለ፡
                  አፉነ፡ እምሰማይ፡ ከመ፡ ልሳናተ፡ እሳት፡ ወመሀረነ፡ ነገረ፡ ዘኢናአምር፡ ወኢሰማዕነ፡ ቅድመ፡ አሚሃ፡ ወኢያእመርነ፡ ወውእቱ፡
                  እምድኅረ፡ ዕርገቱ፡ ለክርስቶስ፡ ውስተ፡ ሰማይ፡ ዘኢአተተ፡ እምኔሃ፡ በሰረገላ፡ ብርሃን፡ እምደብረ፡ ዘይት፡ ዘውእቱ፡ እምድኅረ፡
                  ትንሣኤሁ፡ በአርብዓ፡ ዕለት </ab>
            </div>
            <div type="textpart" subtype="paragraph" n="40">
               <ab> ወግበሩ፡ በዓለ፡ አመ፡ ዜነዋ፡ እስመ፡ አሕዛብ፡ ገብርዎ፡ በዓለ፡ ቅድሜክሙ፡ ለአማልክቲሆሙ፡ ወረስይዎ፡ አንትሙ፡ ለእመ፡
                  ብርሃን፡ በከመ፡ አዘዘ፡ ብእሴ፡ እግዚአብሔር፡ ጳውሎስ፡ ኅሩይ </ab>
            </div>
            <div type="textpart" subtype="paragraph" n="41">
               <ab> ወግበሩ፡ ኵሎ፡ በዓላተ፡ ዘአዘዝናክሙ፡ በመጽሐፈ፡ ሥርዐት </ab>
            </div>
            <div type="textpart" subtype="paragraph" n="42">
               <ab> ወአእምር፡ ወልድየ፡ ከመ፡ ዕጣን፡ በስኂን፡ እስመ፡ ስኂን፡ ዐቢይ፡ ዕጣን፡ ዘይዐጥኑ፡ በቅድመ፡ እግዚአብሔር፡ እስመ፡
                  እግዚእትነ፡ እመ፡ ብርሃን፡ ነገረተኒ፡ ወወሀበተኒ፡ እምኔሁ፡ ወውእቱ፡ ዘአምጽኡ፡ ሰብአ፡ ሰገል፡ አምኃ። ወከርቤሰ፡ ይኩን፡
                  ለግንዘተ፡ ሥጋሆሙ፡ ለካህናት፡ ከመ፡ ኢይማስን፡ ወኢይድፍንዎሙ፡ ውስተ፡ ምድር፡ አላ፡ በንፍቀ፡ መልዕልተ፡ ምድር </ab>
            </div>
            <div type="textpart" subtype="paragraph" n="43">
               <ab> ወልድየ፡ ዕቀብ፡ ትእዛዝየ፡ በከመ፡ ዐቀበ፡ ኢያሱ፡ ወልደ፡ ነዌ፡ ትእዛዘ፡ እኁየ፡ ሙሴ </ab>
            </div>
            <div type="textpart" subtype="paragraph" n="44">
               <ab> በእንተ፡ ቅዳሴ፡ ታቦት። ወቀድስ፡ ኵሎ፡ ታቦተ፡ ሕግ፡ ወኅትሞ፡ በማኅተመ፡ እግዚአብሔር፡ ዘውእቱ፡ ሜሮን፡ ቅብአ፡ ትፍሥሕት፡
                  ወይኩኑ፡ ምስሌከ፡ በጊዜ፡ ትቄድሶ፡ ሰብዐቱ፡ ቀሳውስት፡ እስመ፡ እሙንቱ፡ መትልው፡ ድኅሬነ። ወኅትም፡ ታቦታተ፡ ወመሥዋዓተ፡
                  በማኅተመ፡ እግዚአብሔር፡ ከመ፡ ይርከብ፡ በዘ፡ ይቄድሱ፡ ላዕሌሁ፡ ምክሐ፡ እግዚአብሔር። ወኅትም፡ በዝንቱ፡ ቅብአ፡ ቅዱስ፡ ኵሎ፡
                  ዘይጠመቅ፡ ወይርከቡ፡ ቦቱ፡ ክህነተ፡ ወመንግሥተ፡ ወይብዛኅ፡ ትንቢት፡ በቅብአ፡ ሜሮን፡ ወበክብሩ </ab>
            </div>
            <div type="textpart" subtype="paragraph" n="45">
               <ab> ወእመቦ፡ ብእሲ፡ ዘኀተመ፡ ነፍሶ፡ በዝንቱ፡ ቅብአ፡ ቅዱስ፡ ዘአነ፡ ጴጥሮስ፡ ንኡሰ፡ ሐዋርያት፡ እሁበክዮ፡ ዘእንበለ፡ ይኅትሞ፡
                  ካህን፡ ዘብዉሕ፡ ሎቱ፡ ይእኀዞ፡ አባሕኩ፡ ይቅትልዎ። </ab>
            </div>
            <div type="textpart" subtype="paragraph" n="46">
               <ab> ወለእመ፡ ብእሲ፡ ሰትየ፡ እምኔሁ፡ በእንተ፡ ፈውሶ፡ ይሰደድ፡ ኀበ፡ ኢይገብእ፡ ወዘደፈረ፡ ጸዊሮቶ፡ እምሕዝብ፡ ዘእንበለ፡
                  አእምሮ፡ ይሰደድ፡ እምቤተ፡ ክርስቲያኑ፡ ለእግዚአብሔር፡ ሰብዐተ፡ ዐመተ። </ab>
            </div>
            <div type="textpart" subtype="paragraph" n="47">
               <ab> ወለእመ፡ ጾረ፡ በአእምሮ፡ ይዝብጥዎ፡ ምእተ፡ ወኃምሳ፡ ወሠለስተ፡ ጥብጣቤ፡ ወይቁም፡ አፍአ፡ ቤተ፡ ክርስቲያን፡ ዐሠርተ፡
                  ዐመተ። </ab>
            </div>
            <div type="textpart" subtype="paragraph" n="48">
               <ab> ወእመቦ፡ ቀሲስ፡ ዘቀብአ፡ በዝንቱ፡ ቅብእ፡ ዘኢተጠምቀ፡ ይስዐር፡ እምሢመቱ። </ab>
            </div>
            <div type="textpart" subtype="paragraph" n="49">
               <ab> ወእመቦ፡ ካህን፡ ዘወሰደ፡ ዘንተ፡ ቅብአ፡ ኀበ፡ ዘኢካህን፡ ይስዐር፡ እምሢመቱ። </ab>
            </div>
            <div type="textpart" subtype="paragraph" n="50">
               <ab> ወእመቦ፡ ካህን፡ ዘጾረ፡ ዘንተ፡ ቅብአ፡ ያንብብ፡ መዝሙረ፡ ዳዊት፡ ነቢይ፡ ዘተነበየ፡ ላዕለ፡ ዝንቱ፡ ቅብእ፡ እስከ፡ ያነብሮ፡
                  እምእዴሁ። </ab>
            </div>
            <div type="textpart" subtype="paragraph" n="51">
               <ab> ወእመቦ፡ ብእሲ፡ ዘመሠጠ፡ ክህነተ፡ ዘእንበለ፡ ይንሣእ፡ እምሊቀ፡ ካህናት፡ ይሰደድ፡ እምቤተ፡ ክርስቲያኑ፡ ለእግዚአብሔር
               </ab>
            </div>
            <div type="textpart" subtype="paragraph" n="52">
               <ab> በእንተ፡ ሥርዐተ፡ ምሥዋዕ። ወይቀድሱ፡ ቍርባነ፡ ዲበ፡ ምሥዋዕ፡ ዘኅቱም፡ በሜሮን፡ በቀዳሚ፡ ጊዜ፡ ኀበ፡ ተጋብኡ፡ ሊቃነ፡
                  ካህናት፡ ወቀሳውስት፡ ኅቡረ፡ ወኵሉ፡ ዲያቆናት፡ ከመ፡ ይኩን፡ ክብረ፡ ወፍሥሓ። ወከማሁ፡ በሰናብት፡ ወበበዓላት፡ ወያንብቡ፡ ዲበ፡
                  ምሥዋዕ፡ ወንጌለ፡ ዮሐንስ፡ እስመ፡ ውእቱ፡ ነባቢ፡ ዘመለኮት። </ab>
            </div>
            <div type="textpart" subtype="paragraph" n="53">
               <ab> ወይኩን፡ ውስተ፡ ኵሉ፡ ቤተ፡ መቅደስ፡ ክልኤቱ፡ ምሥዋዕ፡ አሐደ፡ ዘይጸውርዎ፡ እመካን፡ ውስተ፡ መካን፡ ከመ፡ እብነ፡ ደቂቀ፡
                  እስራኤል፡ ዘኮነ፡ በገዳም፡ ይጸውርዎ፡ እመካን፡ ውስተ፡ መካን፡ ወካልኦ፡ ዘኢይጸውርዎ፡ እመካኑ። </ab>
            </div>
            <div type="textpart" subtype="paragraph" n="54">
               <ab> ወለእመ፡ ተሰብረ፡ ምሥዋዕ፡ ዘኢይጸውርዎ፡ አው፡ አንቀልቀሎ፡ ሰብእ፡ እመካኑ፡ ዘተቀደሰ፡ አእምር፡ ከመ፡ አተተ፡ ቅድስናሁ፡
                  እምኔሁ፡ በከመ፡ አተተ፡ ቅድስና፡ ደቂቀ፡ እስራኤል፡ እምውሉዱ፡ ወይደሉ፡ ይቀድስዎ፡ ዳግመ </ab>
            </div>
            <div type="textpart" subtype="paragraph" n="55">
               <ab> ወለእመ፡ ብእሲ፡ እምሀይምናን፡ ወድቀ፡ ላዕሌሁ፡ ፂዋዌ፡ አው፡ ቦአ፡ ወተደመረ፡ ምስለ፡ አሕዛብ፡ ወበልዐ፡ መብልዖሙ፡
                  ወቀርቦሙ፡ ወቀርብዎ፡ ወረኵሰ፡ ቦሙ፡ ወገብአ፡ ውስተ፡ ብሔሩ፡ እምፂዋዌሁ፡ ይደሉ፡ ያጥምቅዎ፡ ዳግመ </ab>
            </div>
            <div type="textpart" subtype="paragraph" n="56">
               <ab> ወእመቦ፡ ሕዝባዊ፡ ዘቦአ፡ ምሥዋዐ፡ እግዚአብሔር፡ ቅዱስ፡ በጊዜ፡ ይቄድሱ፡ ኀሢሦ፡ ክብረ፡ እምቢጹ፡ ያውግዝዎ፡ ወይቁም፡
                  አፍአ፡ ቤተ፡ ክርስቲያን፡ ሰብዐተ፡ ዐመተ፡ ወያርኢ፡ ለሰብእ፡ ንስሓሁ </ab>
            </div>
            <div type="textpart" subtype="paragraph" n="57">
               <ab> ወእመቦ፡ ሕዝባዊ፡ ዘጸዐለ፡ ካህነ፡ አው፡ ረገሞ፡ ይሰደድ፡ እምአህጉረ፡ እግዚአብሔር፡ ወአብያተ፡ ክርስቲያኑ፡ ኀበ፡ ምድረ፡
                  ዕልዋን። ወለእመ፡ ተማሕፀነ፡ በምሥዋዐ፡ እግዚአብሔር፡ ወአኀዘ፡ አልባሰ፡ የአዝዞ፡ ካህን፡ ጾመ፡ ዐሠርቱ፡ ወክልኤቱ፡ ዐመት፡
                  ወይግበር፡ ላዕሌሁ፡ ካህን፡ ቅብአተ፡ ስርየተ፡ ኀጢአት </ab>
            </div>
            <div type="textpart" subtype="paragraph" n="58">
               <ab> ወእመቦ፡ ብእሲ፡ ወብእሲት፡ እምሀይምናን፡ ዘበልዐ፡ እምዘ፡ ያቄርቡ፡ ይሰደድ፡ እምቤተ፡ ክርስቲያነ፡ እግዚአብሔር፡ እስከ፡
                  ሞቱ፡ ለእመ፡ ገብረ፡ በአቅልሎ። ወለእመ፡ ገብረ፡ ዘእንበለ፡ አእምሮ፡ ይጹም፡ ዐሠርተ፡ ወክልኤተ፡ ዐመተ፡ ፍጹመ፡ ወይሀቡ፡
                  ለቤተ፡ ክርስቲያን፡ ክልኤ፡ እደ፡ ንዋዩ፡ እንዘ፡ ኢይኤዝዝ፡ አላ፡ ያጌብርዎ </ab>
            </div>
            <div type="textpart" subtype="paragraph" n="59">
               <ab> ወእመቦ፡ ብእሲ፡ እምሀይምናን፡ ዘቦአ፡ ውስተ፡ መንጦላዕተ፡ ምሥዋዕ፡ ወሰፍሐ፡ እዴሁ፡ ላዕለ፡ ካህን፡ ወዘበጦ፡ ይምትሩ፡
                  እዴሁ፡ በድፍረቱ፡ ላዕለ፡ ክህነተ፡ እግዚአብሔር </ab>
            </div>
            <div type="textpart" subtype="paragraph" n="60">
               <ab> ወእመቦ፡ ብእሲ፡ እምሀይምናን፡ ዘበዝኀ፡ ኀጢአቱ፡ ወፈቀደ፡ ይትከላእ፡ እምኔሁ፡ ይክሥታ፡ ለካህናት፡ ወለማእምራነ፡ መጻሕፍተ፡
                  እግዚአብሔር </ab>
            </div>
            <div type="textpart" subtype="paragraph" n="61">
               <ab> ወኢይትለአክ፡ ለምሥዋዐ፡ እግዚአብሔር፡ ዘለምጽ፡ አኮ፡ ርኩሰ፡ ከዊኖ፡ እስመ፡ አልቦ፡ ርኩሰ፡ እምድኅረ፡ ነሥአ፡ ጥምቀተ፡
                  አላ፡ ከመ፡ ኢይምራዕ፡ ክህነተ፡ እግዚአብሔር፡ ወከማሁ፡ ነገሩ፡ ለዝልጉስ፡ እስመ፡ ኢያጠአጥእ፡ መልእክተ፡ ቤተ፡ እግዚአብሔር
               </ab>
            </div>
            <div type="textpart" subtype="paragraph" n="62">
               <ab> በእንተ፡ አልባሰ፡ ክህነት። ወይኩን፡ አልባሰ፡ ክህነት፡ ካልእ፡ እምአልባሰ፡ ሕዝባዊያን። ወይደሉ፡ ይኩን፡ መልበሱ፡ ርሒበ፡
                  ዘእንበለ፡ ኅባኔ፡ ወሞጣሕቱ፡ ስፉሐ፡ እንተ፡ ታሕቱ። ወይኩን፡ መልበሱ፡ ከማሁ፡ ወእንተ፡ ላዕሉ፡ ክቡበ፡ እስመ፡ ዝንቱ፡ አርአያ፡
                  ለማእሰረ፡ እገሪሁ፡ ለእግዚእነ፡ ክርስቶስ፡ ወይክሥት፡ እደዊሁ፡ በሐብል። </ab>
            </div>
            <div type="textpart" subtype="paragraph" n="63">
               <ab> ወይልበስ፡ ካህን፡ ሰበነ፡ ከመ፡ ማዕተብ፡ ዲበ፡ መትከፍቱ፡ እስመ፡ ውእቱ፡ አርአያ፡ ለሐብል፡ ዘወደዩ፡ ውስተ፡ ክሳዱ፡
                  ለእግዚእነ፡ ክርስቶስ፡ ወሰሐብዎ፡ ኀበ፡ ዐውደ፡ ጲላጦስ። ወይኩን፡ ቅናቱ፡ ዘአዲም፡ ስፉሐ </ab>
            </div>
            <div type="textpart" subtype="paragraph" n="64">
               <ab> ወያንብብ፡ ካህን፡ መዐልተ፡ መዝሙረ፡ ዳዊት፡ ወበሌሊት፡ ስብሐተ፡ ነቢያት፡ እስመ፡ ይከውኑ፡ በዝንቱ፡ ቅኑታነ፡ ክልኤ፡ ሰይፍ
               </ab>
            </div>
            <div type="textpart" subtype="paragraph" n="65">
               <ab> እብለከ፡ ወልድየ፡ ቀሌምንጦስ፡ ወለእለ፡ ከማከ፡ በመዓርግ፡ ከመ፡ ትፍታሕ፡ ማእከለ፡ መሀይምናን፡ ወተአዝዞሙ፡ በዘይደሉ፡ በዘ፡
                  አርአየከ፡ መንፈስ፡ ቅዱስ፡ ዘይፈጽም፡ ንትገተ። ወዘዐለወ፡ ወአስተተ፡ ኮነ፡ ርጉመ፡ እስከ፡ ዕለተ፡ ደይን፡ ዘይቀውም፡ ቅድመ፡
                  ክርስቶስ </ab>
            </div>
            <div type="textpart" subtype="paragraph" n="66">
               <ab> ወአእምር፡ ወልድየ፡ ከመ፡ ኵሉ፡ ዘአዘዝኩከ፡ በትእዛዘ፡ እግዚአብሔር፡ አዘዝኩከ </ab>
            </div>
            <div type="textpart" subtype="paragraph" n="67">
               <ab> ወበእዴሁ፡ ጸሐፈ፡ ሊተ፡ ዘንተ፡ ትእዛዘ፡ ወወሀበኒዮ፡ በደብረ፡ ዘይት፡ በዕለተ፡ ዕርገቱ፡ ውስተ፡ ስብሐቱ፡ አሜን። </ab>
            </div>
         </div>
      </body>
   </text>
</TEI>