<?xml version="1.0" encoding="UTF-8"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
schematypens="http://relaxng.org/ns/structure/1.0"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0" type="work" xml:lang="en" xml:id="LIT2673CanonsAscension">
   <teiHeader xml:base="https://betamasaheft.eu/">
      <fileDesc>
         <titleStmt>
            <title xml:id="t1">Apostolic Canons after Ascension</title>
            <editor role="generalEditor" key="AB"/>
            
            <funder>Akademie der Wissenschaften in Hamburg</funder>
         </titleStmt>
         <publicationStmt>
            <authority>Hiob-Ludolf-Zentrum für Äthiopistik</authority>
            <publisher>Die Schriftkultur des christlichen Äthiopiens und Eritreas: Eine multimediale Forschungsumgebung / Beta maṣāḥǝft</publisher>
            <pubPlace>Hamburg</pubPlace>
            <availability>
               <licence target="http://creativecommons.org/licenses/by-sa/4.0/">
                  <p> This file is licensed under the Creative Commons Attribution-ShareAlike 4.0.
                  </p>
               </licence>
            </availability>
         </publicationStmt>
         <sourceDesc>
            <p>Work of the literatures of Ethiopia and Eritrea</p>
         </sourceDesc>
         <sourceDesc>
            <p/>
         </sourceDesc>
      </fileDesc>
      <encodingDesc>
         <xi:include xmlns:xi="http://www.w3.org/2001/XInclude" href="https://raw.githubusercontent.com/BetaMasaheft/Documentation/master/prefixDef.xml">
            <xi:fallback>
               <p>Definitions of prefixes used.</p>
            </xi:fallback>
         </xi:include>
      </encodingDesc>
      <profileDesc>
         <langUsage><language ident="en">English</language><language ident="gez">Gǝʿǝz</language></langUsage>
      </profileDesc>
      <revisionDesc>
         <change who="PL" when="2016-07-26">Created XML record from Ethio authority google
            spreadsheet</change>
         <change who="AB" when="2018-03-16">Provided text</change>
      </revisionDesc>
   </teiHeader>
   <text xml:base="https://betamasaheft.eu/">
      <body>
         <div type="bibliography"><!--CA, CAsc--></div>
         <div type="edition" xml:lang="gez">

            <div type="textpart" subtype="paragraph" n="1">
               <ab> ዝንቱ፡ መጽሐፍ፡ ዜናሆሙ፡ ለሐዋርያት፡ እምድኅረ፡ ዐርገ፡ እግዚእነ፡ ወአምላክነ፡ ክርስቶስ፡ ዘአዘዙ፡ ሴኖዶስ፡ ዘጸሐፈ፡
                  ቀሌምንጦስ፡ በእንተ፡ ሐዋርያት፡ ዘከመ፡ ሠርዑ፡ ለቤተ፡ ክርስቲያን፡ ቅድስት፡ እንተ፡ ተሣየጣ፡ በደሙ፡ ክቡር። </ab>
            </div>
            <div type="textpart" subtype="paragraph" n="2">
               <ab> ወወሀቡ፡ ለዘ፡ ተለዎሙ፡ ወቦአ፡ ውስተ፡ ጽዋዔሆሙ፡ ወአምነ፡ በእግዚአብሔር፡ በእደዊሆሙ፡ እምኵሉ፡ አሕዛብ፡ ወአይሁድኒ።
                  ወአዘዙ፡ መትልዎሙ፡ እምድኅሬሆሙ፡ ኤጲስ፡ ቆጶሳት፡ እምቅድመ፡ ጉባኤ፡ ዘኒቂያ፡ ዘሠርዑ፡ ሕገ፡ እግዚአብሔር፡ ወሞእዎሙ፡
                  ለዕልዋን፡ እለ፡ ይትቃረንዋ፡ ለጽድቅ፡ ወወሀቡ፡ ትእዛዘ፡ እምወንጌል፡ ወእምባዕዳን፡ መጻሕፍተ፡ እግዚአብሔር። ወአርአየ፡
                  እግዚአብሔር፡ ጽድቀ፡ በኵሉ፡ መዋዕል፡ በመዊእ፡ ወበቃል፡ ገሃደ፡ ወአስተኃፈሮሙ፡ ለዕልዋን፡ በመርገም፡ ዘለዓለም </ab>
            </div>
            <div type="textpart" subtype="paragraph" n="3">
               <ab> ወአርዳኢሁሰ፡ እምድኅረ፡ ተንሥአ፡ እምውታን፡ ሀለዉ፡ ዝርዋን፡ በምድረ፡ ገሊላ፡ ወሀገረ፡ ናዝሬት፡ ኀበ፡ አዘዞሙ። ወበአርብዓ፡
                  ዕለት፡ እምድኅረ፡ ትንሣኤሁ፡ ተጋብኡ፡ ኀበ፡ ደብረ፡ ዘይት፡ በኢየሩሳሌም፡ ወክርስቶስ፡ ምስሌሆሙ፡ እንዘ፡ ኢያአምርዎ፡
                  በማእከሌሆሙ። ወአስተርአዮሙ፡ በይእቲ፡ ዕለት፡ ወአንበረ፡ እዴሁ፡ ዲበ፡ ርእሶሙ፡ ለለ፡ አሐዱ፡ አሐዱ፡ እምኔሆሙ፡ ለዐሠርቱ፡
                  ወአሐዱ፡ አርዳኢሁ፡ ወባረኮሙ፡ ወረሰዮሙ፡ ካህናተ፡ ህየንተ፡ ካህናተ፡ ደቂቀ፡ እስራኤል፡ ምኑናን። </ab>
            </div>
            <div type="textpart" subtype="paragraph" n="4">
               <ab> እስመ፡ ከመዝ፡ ይቤ፡ እግዚአብሔር፡ በአፈ፡ ሚኪያስ፡ ነቢይ፡ ዘይቤ፡ ኦደቂቀ፡ አሮን፡ ናሁ፡ መነንኩ፡ ክህነተ፡ ሌዊ፡ አቡክሙ፡
                  ወኢይዜክሩ፡ እንከ፡ ክህነቶ፡ ለአሮን፡ እስመ፡ ካህን፡ መልአከ፡ እግዚአብሔር፡ ወይቤ፡ በወንጌል፡ ናሁ፡ አነ፡ እፌኑ፡ መልአክየ፡
                  ቅድመ፡ ገጽከ፡ ዘይጸይሕ፡ ፍኖተከ። </ab>
            </div>
            <div type="textpart" subtype="paragraph" n="5">
               <ab> ወእምዝ፡ ጾሮ፡ ደመና፡ ብሩህ፡ ወአልዐሎ፡ እማእከሎሙ፡ እንዘ፡ ይሬኢይዎ፡ እስከ፡ ተላዐለ፡ እስከ፡ ሰማይ፡ እንዘ፡ ያንቀዐድዉ፡
                  በአዕይንቲሆሙ። ወሰገዱ፡ ለእግዚአብሔር፡ እስመ፡ ርእይዎ፡ እንዘ፡ የዐርግ፡ ሰማየ፡ በከመ፡ ነገሮሙ፡ ወተፈሥሑ፡ ዐቢየ፡ ፍሥሓ፡
                  እስመ፡ አንበረ፡ እዴሁ፡ ዲቤሆሙ፡ ወሤሞሙ፡ ካህናተ </ab>
            </div>
            <div type="textpart" subtype="paragraph" n="6">
               <ab> ወሶበ፡ ተሰወሮሙ፡ ገብኡ፡ ውስተ፡ ጽርሕ፡ ኀበ፡ በልዑ፡ ምስሌሁ፡ ፍሥሐ፡ ወነበሩ፡ ውስቴታ፡ እንዘ፡ ይጼልዩ፡ ወይጸውሙ፡
                  ዐሡረ፡ መዋዕለ፡ ወሐለዩ፡ ኀበ፡ የሐውሩ፡ ከመ፡ ይጸውዑ፡ ሰብአ፡ ውስተ፡ አሚን። </ab>
            </div>
            <div type="textpart" subtype="paragraph" n="7">
               <ab> ወኢያአምሩ፡ ልሳናቲሆሙ፡ ወኢይሌብዉ፡ ቃሎሙ። ወይቤሎሙ፡ ጴጥሮስ፡ ዘውእቱ፡ ርእስ፡ በኀበ፡ ክርስቶስ፡ ላዕለ፡ ኵሎሙ፡
                  ሐዋርያት፡ ዘሰመዮ፡ ስምዖን፡ ጴጥሮስ፡ ኢኮነ፡ ዝንቱ፡ ግብር፡ ኀቤነ፡ አላ፡ እግዚእነ፡ ዘአሰፈወነ፡ ከመ፡ ይፈኑ፡ ለነ፡
                  ጰራቅሊጦስ፡ ዘውእቱ፡ መንፈስ፡ ቅዱስ፡ ወውእቱ፡ ያሌብወነ፡ ኵሎ፡ ዘይደልወነ፡ ናስምዕ፡ ወንግበር </ab>
            </div>
            <div type="textpart" subtype="paragraph" n="8">
               <ab> ወእንዘ፡ ይነግሮሙ፡ ጴጥሮስ፡ ዘንተ፡ ወናሁ፡ ሰምዑ፡ ድምፀ፡ ከመ፡ ድምፀ፡ ነፋስ፡ ዐውሎ፡ ወአጼነዉ፡ ጼና፡ ጥዑመ፡
                  ዘኢያአምሩ፡ ከማሁ፡ በውስተ፡ ዓለም። ወአስተርአየ፡ ማእከሎሙ፡ ልሳናተ፡ እሳት፡ ዘይወርድ፡ ላዕለ፡ አሐዱ፡ አሐዱ፡ እምኔሆሙ።
               </ab>
            </div>
            <div type="textpart" subtype="paragraph" n="9">
               <ab> ወአኀዙ፡ ይትናገሩ፡ በልሳን፡ ሐዲስ፡ ኀበ፡ የሐውሩ፡ ለጽዋዔ፡ ሰብእ፡ ውስተ፡ አሚን፡ ወለአለብዎቶሙ፡ ዘይደልዎሙ፡ ይግበሩ፡
                  ወከመ፡ ይምሀሩ፡ ለሰብእ፡ ጸሎተ፡ ወተቀንዮ፡ ወሕገ፡ ወሥርዐተ። ወአእኰትዎ፡ ለእግዚአብሔር፡ በእንተ፡ ዘአለበዎሙ፡ ወጾሙ፡
                  አርብዓ፡ ዕለተ፡ ለአኰቴተ፡ ዚአሁ። እምዝ፡ ተዘርዉ፡ ውስተ፡ ርሑቅ፡ በሓውርት፡ ከመ፡ ይጸውዑ፡ ሰብአ፡ ውስተ፡ አሚን፡ በከመ፡
                  አዘዞሙ፡ ክርስቶስ </ab>
            </div>
            <div type="textpart" subtype="paragraph" n="10">
               <ab> ወኮነ፡ ሰባኬ፡ ወመጥምቀ፡ ወሠያሜ፡ ካህናት፡ ዘቀደመ፡ ክህነተ፡ ወዘአእመነ፡ ኵሎ፡ አይሁደ፡ ወሰብአ፡ እለ፡ ይነብሩ፡
                  ኢየሩሳሌም፡ ወበምድረ፡ ፍልስጤም፡ ወአድያሚሃ፡ ወኵሉ፡ አህጉር፡ ኀምስ፡ ወቂሳርያ፡ ወሳምር፡ ወምድረ፡ ዐረብ፡ ያዕቆብ፡ እኁሁ፡
                  ለእግዚእነ፡ ወውእቱ፡ ሥሉጥ፡ ላዕለ፡ ቤተ፡ ክርስቲያነ፡ ሐዋርያት፡ እንተ፡ ይእቲ፡ ጽዮን </ab>
            </div>
            <div type="textpart" subtype="paragraph" n="11">
               <ab> ወማርቆስ፡ ወንጌላዊ፡ በእልስክንድርያ፡ ወግብጽ፡ ወኖባ፡ ወምድረ፡ ኢትዮጵያ፡ እስከ፡ ጽንፋ </ab>
            </div>
            <div type="textpart" subtype="paragraph" n="12">
               <ab> ወህንዳኬ፡ ወስንድ፡ ወዘየዐውዳ፡ እስከ፡ ባሕረ፡ ኢርትራ፡ ቶማስ፡ ሐዋርያ </ab>
            </div>
            <div type="textpart" subtype="paragraph" n="13">
               <ab> ወሶርያ፡ ወአንጾኪያ፡ ወገላቲያ፡ እስከ፡ ቀሬጤስ፡ ፎኖጥስ፡ ስምዖን፡ ኬፋ፡ ዘውእቱ፡ ጴጥሮስ። </ab>
            </div>
            <div type="textpart" subtype="paragraph" n="14">
               <ab> ወእንዘ፡ ይትለአክ፡ በጽሐ፡ ኀቤሁ፡ ዜና፡ ሴሞን፡ መሠርይ፡ እንዘ፡ ሀሎ፡ በሀገረ፡ ሮሜ፡ ወአስሐቶሙ፡ ለሰብኣ፡ በሥራዩ፡
                  ወበዕልወቱ። ወሖረ፡ ኀቤሃ፡ ወአምኑ፡ ኵሎሙ፡ ሰብኣ፡ በእዴሁ፡ ወአጥመቆሙ፡ ለኵሎሙ፡ ወዓዲ፡ ሰብአ፡ አንጾኪያ፡ ወአስጰንያ፡
                  ወዘየዐውዶሙ፡ አህጉር፡ ወኵሎ፡ ሮሜ። </ab>
            </div>
            <div type="textpart" subtype="paragraph" n="15">
               <ab> ወአጥፍኦ፡ እግዚአብሔር፡ ለሲሞን፡ መሠርይ፡ በስእለቱ፡ ወጸሎቱ፡ ለቅዱስ፡ ወአስተርአየ፡ ሀይማኖት፡ ውስተ፡ ኵላ፡ ይእቲ፡
                  ምድር፡ በቅድስናሁ፡ ወንጽሑ፡ ወትዕግሥቱ </ab>
            </div>
            <div type="textpart" subtype="paragraph" n="16">
               <ab> ወዮሐንስ፡ ወንጌላዊ፡ በኤፌሶን፡ ወተስሎንቄ፡ ወአስያ፡ ወጢሮስ፡ ወአካይያ፡ ወኵሎ፡ ምድረ፡ ፊሪቅያ </ab>
            </div>
            <div type="textpart" subtype="paragraph" n="17">
               <ab> እንድርያስ፡ እኁሁ፡ ለስምዖን፡ በኒቂያ፡ ወበኒቂድያ፡ ወኵሎ፡ ምድረ፡ ዲኑንያ፡ ወአድያሚሃ፡ እምወሰና </ab>
            </div>
            <div type="textpart" subtype="paragraph" n="18">
               <ab> ሉቃስ፡ ጸሓፌ፡ ወንጌል፡ በዘንጢያ፡ ወበርቂያ፡ ወፍርቂያ፡ ወዘየዐውዳ፡ እስከ፡ አድያመ፡ ምዕራብ፡ እስከ፡ ባሕር፡ ዘየዐቢ
               </ab>
            </div>
            <div type="textpart" subtype="paragraph" n="19">
               <ab> ወመርማሪ፡ ዘእምሰብዓ፡ አርድእት፡ በደሴት፡ ወፋርስ፡ ወምድረ፡ ባቢሎን፡ ወኵሎሙ፡ ጸለምት፡ ወዘየዐውዶሙ፡ ወምድረ፡ ቴማን፡
                  ወደሰያት፡ ወምድረ፡ ዐረብ፡ እለ፡ ይነብሩ፡ በሐይመታት፡ እስከ፡ ባሕረ፡ የም </ab>
            </div>
            <div type="textpart" subtype="paragraph" n="20">
               <ab> ወአካይ፡ ረድኡ፡ ለመርማሪ፡ በምድረ፡ አድባር፡ ወአሕዋዝ፡ ወተርሴስ፡ እስከ፡ ምድረ፡ ስንድ፡ ወእስከ፡ ጎግ፡ ወማጎግ </ab>
            </div>
            <div type="textpart" subtype="paragraph" n="21">
               <ab> ወባዕዳንሰ፡ ሐዋርያት፡ ተፈነዉ፡ ኀበ፡ አባግዕ፡ እለ፡ ተገድፉ፡ ወጸውዑ፡ ሰብአ፡ ውስተ፡ አሚን፡ ወአጥመቅዎሙ፡ በከመ፡
                  አዘዞሙ፡ እግዚእነ፡ ክርስቶስ፡ በስመ፡ አብ፡ ወወልድ፡ ወመንፈስ፡ ቅዱስ፡ እስከ፡ ተፈልጡ፡ እምዓለም፡ ወሖሩ፡ ውስተ፡ ዕረፍት፡
                  ወፍሥሓ፡ ዘለዓለም </ab>
            </div>
            <div type="textpart" subtype="paragraph" n="22">
               <ab> ወእምቅድመ፡ ይትፈለጡ፡ ውስተ፡ አህጉር፡ ገብሩ፡ ሥርዐተ፡ ወቀኖና፡ ወአዘዝዎሙ፡ ለእለ፡ አምኑ፡ ወመሀርዎሙ፡ ኪያሃ፡
                  ወአጽንዕዎሙ፡ ባቲ፡ አመ፡ ሀለዉ፡ ጉቡኣን፡ በጽዮን። ወእምዝ፡ ተፈልጡ፡ ወመሀሩ፡ በኵልሄ፡ ለእለ፡ አምኑ፡ በእደዊሆሙ፡ እምኵሉ፡
                  በሓውርት፡ ኀበ፡ ሖሩ </ab>
            </div>
            <div type="textpart" subtype="paragraph" n="23">
               <ab> [1] ፩፡ ትእዛዝ። ከመ፡ ይኩን፡ ጸሎቶሙ፡ መንገለ፡ ምሥራቅ፡ እስመ፡ ይቤ፡ እግዚእነ፡ ኢየሱስ፡ ክርስቶስ፡ ከመ፡ ይመጽእ፡
                  ለሊሁ፡ እግዚአብሔር፡ እምሰማይ፡ በደኃሪ፡ መዋዕል፡ ከመ፡ መብረቅ፡ ዘይወፅእ፡ እምሥራቅ፡ ወያስተሬኢ፡ እስከ፡ ምዕራብ፡
                  ወበእንተዝ፡ አእመርነ፡ ከመ፡ ምጽአቱ፡ ይከውን፡ እምሥራቅ </ab>
            </div>
            <div type="textpart" subtype="paragraph" n="24">
               <ab> [2] ፪፡ ትእዛዝ። በእንተ፡ ሰንበተ፡ ክርስቲያን። ከመ፡ ይትጋብኡ፡ በበእሑድ፡ በሠለስቱ፡ ሰዐት፡ ለጸሎት፡ ወአንብቦ፡
                  መጻሕፍት፡ ዘትካት፡ ወዘሐዲስ፡ ወአቅርቦ፡ ቍርባን፡ እስመ፡ ባቲ፡ ዜናዋ፡ መልአክ፡ ለማርያም፡ ከመ፡ ትፀንስ፡ ክርስቶስሃ፡ ወባቲ፡
                  ተንሥአ፡ እምውታን፡ ወባቲ፡ ይወርድ፡ እምሰማይ፡ በዕለተ፡ ትንሣኤ፡ ምስለ፡ መላእክቲሁ፡ በዐቢይ፡ ስብሐት፡ ወይነብር፡ ምስለ፡
                  አርዳኢሁ፡ ቅዱሳን፡ ወይኴንን፡ ሕያዋነ፡ ወምውታነ </ab>
            </div>
            <div type="textpart" subtype="paragraph" n="25">
               <ab> [3] ፫፡ ትእዛዝ። በእንተ፡ ዕለተ፡ ረቡዕ። ከመ፡ ይግበሩ፡ ጸሎተ፡ ተጋቢኦሙ፡ በዕለተ፡ ረቡዕ፡ እስመ፡ ባቲ፡ ነገሮሙ፡
                  ኢየሱስ፡ ከመ፡ ይነሥእዎ፡ ወይሰቅልዎ፡ ወይመውት፡ ወይትነሣእ፡ በሣልስት፡ ዕለት፡ ወሐዘኑ፡ ወተከዙ፡ በእንቲአሁ </ab>
            </div>
            <div type="textpart" subtype="paragraph" n="26">
               <ab> [4] ፬፡ ትእዛዝ። በእንተ፡ ዐርብ። ከመ፡ ይግበሩ፡ ጸሎተ፡ በዕለተ፡ ዐርብ፡ በ፱፡ ሰዐት፡ እስመ፡ በጽሐ፡ ዘነገሮሙ፡
                  ክርስቶስ፡ በረቡዕ፡ በእንተ፡ ሕማሙ፡ ወስቅለቱ፡ በዕለተ፡ ዐርብ። ወተጠየቀ፡ ውእቱ፡ አመ፡ አድለቅለቀት፡ ምድር፡ ወጸልመ፡ ፀሐይ፡
                  በይእቲ፡ ዕለት </ab>
            </div>
            <div type="textpart" subtype="paragraph" n="27">
               <ab> [5] ፭፡ ትእዛዝ። በእንተ፡ ሊቃውንት። ከመ፡ ይሢሙ፡ ሎሙ፡ መሀይምናን፡ ሊቃውንተ፡ ሊቃነ፡ ጳጳሳት፡ ወጳጳሳተ፡ ወኤጲስ፡
                  ቆጶሳተ፡ ከመ፡ ይኩኑ፡ በአርአያ፡ ሙሴ፡ ወአሮን፡ ሊቃነ፡ ካህናት፡ ወይአዝዙ፡ ለኵሉ፡ ሕዝብ </ab>
            </div>
            <div type="textpart" subtype="paragraph" n="28">
               <ab> [6] ፮፡ ትእዛዝ። ከመ፡ ይሢሙ፡ ቀሳውስተ፡ ከመ፡ ይኩኑ፡ በአርአያ፡ ካህናተ፡ ደቂቀ፡ እስራኤል </ab>
            </div>
            <div type="textpart" subtype="paragraph" n="29">
               <ab> [7] ፯፡ ትእዛዝ። ከመ፡ ይሢሙ፡ ዲያቆናተ፡ ወንፍቀ፡ ዲያቆናተ፡ ወአናጕንስጢሰ፡ ከመ፡ ይኩኑ፡ ለመልእክት፡ ከመ፡ ደቂቀ፡
                  ሌዊ፡ ወይጸውሩ፡ ንዋየ፡ ቍርባን፡ ወንዋየ፡ ቤተ፡ መቅደስ፡ ወንዋየ፡ መሥዋዕት </ab>
            </div>
            <div type="textpart" subtype="paragraph" n="30">
               <ab> [8] ፰፡ ትእዛዝ። በእንተ፡ ልደት። ወይግበሩ፡ በዓለ፡ ልደቱ፡ ለእግዚእነ፡ በበዐመት፡ በዕለተ፡ ተወልደ፡ አመ፡ ፳ወ፱፡
                  ለወርኀ፡ ታኅሣሥ፡ እስመ፡ ውእቱ፡ ርእሰ፡ ኵሉ፡ በዓላት </ab>
            </div>
            <div type="textpart" subtype="paragraph" n="31">
               <ab> [9] ፱፡ ትእዛዝ። በእንተ፡ ጥምቀት። ወይግበሩ፡ በዓለ፡ ጥምቀቱ፡ ለእግዚእነ፡ እስመ፡ ዕለተ፡ ቅዳሴ፡ ይእቲ፡ አመ፡ ተጠምቀ፡
                  እምዮሐንስ፡ መጥምቅ፡ ዘውእቱ፡ ፲ወ፩፡ ለጥር </ab>
            </div>
            <div type="textpart" subtype="paragraph" n="32">
               <ab> [10] ፲፡ ትእዛዝ። በእንተ፡ ጾመ፡ ፋሲካ። ወይጹሙ፡ በበዐመት፡ ፵፡ ዕለተ፡ በከመ፡ ጾሙ፡ ሙሴ፡ ወኤልያስ፡ ወነቢያት፡
                  በቀዳሚ፡ ወአኀዘ፡ እግዚእነ፡ ኢየሱስ፡ ክርስቶስ፡ ከማሁ፡ በሥጋሁ፡ ወአዖቀ፡ ከመ፡ ይግበርዎ፡ እምቅድመ፡ ሕማማቲሁ፡ ወይዘከሩ፡
                  ሕማሞ፡ ለክርስቶስ፡ ወስቅለቶ፡ ወሞቶ፡ ወርደቶ፡ ውስተ፡ መቃብር። ወበዕለተ፡ ትንሣኤሁ፡ ይግበሩ፡ ፋሲካ፡ ወይግበሩ፡ በዓለ፡
                  በተፍጻሜተ፡ ጾም፡ ዘእንበለ፡ ሰናብት፡ ወእሑድ፡ ጸዊሞሙ፡ ፵፡ ዕለተ፡ ወዕለተ፡ ዐርብ፡ ወቀዳሚት፡ ሰንበት፡ ክልኤሆን፡ በዕለተ፡
                  ተሰቅለ፡ ወተቀብረ፡ ወዕለተ፡ እሑድ፡ ትንሣኤሁ፡ ወአልቦ፡ እምድኅረ፡ እሉ፡ መዋዕል፡ ጾመ፡ እስከ፡ ተፍጻሜተ፡ ፶፡ ዕለት </ab>
            </div>
            <div type="textpart" subtype="paragraph" n="33">
               <ab> [11] ፲፩፡ ትእዛዝ። በእንተ፡ በዓለ፡ ፵። ወይግበሩ፡ በዓለ፡ ዕርገቱ፡ ለእግዚእነ፡ ውስተ፡ ሰማይ፡ እምድኅረ፡ ትንሣኤሁ፡
                  በ፵፡ ዕለት </ab>
            </div>
            <div type="textpart" subtype="paragraph" n="34">
               <ab> [12] ፲፪፡ ትእዛዝ። በእንተ፡ አንብቦ፡ መጻሕፍት፡ ወያንብቡ፡ መጻሕፍተ፡ በዲበ፡ መንበር፡ ልዑል፡ በቤተ፡ ክርስቲያን፡
                  እምኦሪት፡ ወመጻሕፍተ፡ ኵሉ፡ ነቢያት፡ ወዘሐዋርያት፡ ዜናሆሙ። ወእምድኅሬሁ፡ ያንብቡ፡ እምወንጌል፡ እስመ፡ ውእቱ፡ ተፍጻሜተ፡
                  ኵሉ፡ መጻሕፍት፡ ወይስምዑ፡ ኵሉ፡ ሕዝብ፡ ቀዊሞሙ፡ በእገሪሆሙ፡ እስመ፡ ዜና፡ ሕይወት፡ ወመድኀኒት፡ ውእቱ፡ ወጸጋ፡ ለኵሉ፡
                  ሰብእ፡ ወይደሉ፡ ያዕቢይዎ፡ እምኵሉ፡ መጻሕፍት፡ ወይስአሉ፡ ሰብእ፡ ኀበ፡ እግዚአብሔር፡ እንዘ፡ ይትነበብ </ab>
            </div>
            <div type="textpart" subtype="paragraph" n="35">
               <ab> [13] ፲፫፡ ትእዛዝ። በእንተ፡ ሥርዐተ፡ ሢመት። ወኢይሠየም፡ ላዕለ፡ ክርስቲያን፡ ወኢይአዝዞሙ፡ ዘኢያአምር፡ ሕገ፡ ወሥርዐተ፡
                  አላ፡ ዘይገብር፡ ባቲ፡ ወይከውን፡ ኄረ፡ በግዕዙ፡ ወተዐጋሲ፡ በትሕትና፡ ወሠናይ፡ በፍናዊሁ። ወእመሰ፡ ወለጠ፡ ዘንተ፡ ወኢገብረ፡
                  ኵሎ፡ ዘነገርነ፡ ይስዐር፡ እምሢመቱ፡ በኀይል፡ ወኢይትወከፍዎ፡ ቃሎ፡ ወትእዛዞ፡ እስመ፡ ኢኮነ፡ መእመነ፡ በሠሪዖቱ </ab>
            </div>
            <div type="textpart" subtype="paragraph" n="36">
               <ab> [14] ፲፬፡ ትእዛዝ። ካዕበ፡ በእንተ፡ ሢመት። ወይክልእዎ፡ ሢመተ፡ ወመልእክተ፡ ቤተ፡ ክርስቲያን፡ ወኰንኖ፡ ማእከለ፡ ሰብእ፡
                  ለኵሉ፡ ዘይደፍር፡ መሐላ፡ ሐሰት፡ ወስምዐ፡ ሐሰት፡ ወተዐቅፎ፡ ላዕለ፡ ሰብእ፡ ወዘየሐሚዮሙ፡ በዘኢገብሩ </ab>
            </div>
            <div type="textpart" subtype="paragraph" n="37">
               <ab> [15] ፲፭፡ ትእዛዝ። ወይእተት፡ እምሢመት፡ ኵሉ፡ ዘይትአመን፡ በሐሳበ፡ ከዋክብት፡ ወየአምን፡ በነገረ፡ ማርያን፡ ወሰብአ፡
                  ሥራይ፡ ወረአይተ፡ ኮከብ፡ ወሐሳበ፡ ልደት፡ ወይሴአሎሙ፡ በእንተ፡ ዘኢይደልዎ፡ ወይትወከፍ፡ ቃሎሙ፡ ወያሰትት፡ ትእዛዘ፡
                  እግዚአብሔር፡ ወሥርዐቶ፡ ወኵነኔሁ፡ ወይዔርዮሙ፡ ለክርስቲያን፡ ምስለ፡ እለ፡ ኢያአምርዎ፡ ለእግዚአብሔር፡ ለይደቅ፡ እምሢመተ፡
                  ክህነት፡ እስመ፡ ገብረ፡ ከመ፡ አይሁድ፡ መጠዓዊያን </ab>
            </div>
            <div type="textpart" subtype="paragraph" n="38">
               <ab> [16] ፲፮፡ ትእዛዝ። ወለእመ፡ ሀለወ፡ ውስተ፡ መልእክተ፡ ቤተ፡ ክርስቲያን፡ ዘይናፍቅ፡ በመልእክቱ፡ ወኢይትአመን፡ ባቲ፡
                  ወኢይአምንዎ፡ ዲቤሃ፡ ይክልእዎ፡ እምሢመቱ፡ እስመ፡ ኢኮነ፡ መእመነ፡ ወኢሠናየ፡ በመልእክቱ፡ ወባሕቱ፡ ያአብድ፡ ሰብአ፡ ወርእሶሂ፡
                  እስመ፡ እግዚአብሔር፡ ኢይፈቅድ፡ ጽልሑተ </ab>
            </div>
            <div type="textpart" subtype="paragraph" n="39">
               <ab> [17] ፲፯፡ ትእዛዝ። ወይስዐር፡ እምሢመቱ፡ ኵሉ፡ ቀሲስ፡ ወዲያቆን፡ ዘይትዐወቅ፡ በዝሙት፡ ወሥሥዕት፡ ወይኀሥሥ፡ በዝንቱ፡
                  ዓለም </ab>
            </div>
            <div type="textpart" subtype="paragraph" n="40">
               <ab> [18] ፲፰፡ ትእዛዝ። ወኢይሀሉ፡ ውስተ፡ ሢመት፡ ወመልእክተ፡ ቤተ፡ ክርስቲያን፡ ወኢይደመር፡ ምስለ፡ ካህናት፡ ዘያፈቅሮሙ፡
                  ለአይሁድ፡ ወዘይከውን፡ ዐርኮሙ፡ ከመ፡ አስቆሮታዊ፡ ወኢመፍቀሬ፡ መሰግላን፡ እለ፡ ያመልኩ፡ ጣዖተ። ወዘከመዝ፡ ግዕዙ፡ ያውፅእዎ፡
                  እምኔሆሙ፡ ወኢይኅድግዎ፡ ማእከሎሙ፡ ወኢይትለአክ፡ ምስሌሆሙ፡ ወኢይሳተፎሙ </ab>
            </div>
            <div type="textpart" subtype="paragraph" n="41">
               <ab> [19] ፲፱፡ ትእዛዝ። ወይትወከፍዎ፡ ለኵሉ፡ ዘይመጽእ፡ ውስተ፡ አሚን፡ ወይደምርዎ፡ ምስሌሆሙ፡ ወኢይክልእዎ፡ ሐዊረ፡ ኀበ፡
                  ሰብኡ፡ እምአይሁድ፡ ወመምለኪያነ፡ ጣዖት፡ ወለእመ፡ ገብአ፡ ኀበ፡ ዘትካት፡ ግብሩ፡ እምድኅረ፡ ትድምርት፡ ወእምዝ፡ ተመይጠ፡ ኀበ፡
                  እለ፡ ኢየአምኑ፡ ኢይትወከፍዎ፡ ዘእንበለ፡ ከመ፡ መምለኪያነ፡ ጣዖት </ab>
            </div>
            <div type="textpart" subtype="paragraph" n="42">
               <ab> [20] ፳፡ ትእዛዝ። ወኢይግበሩ፡ ሊቀ፡ ዘይኤዝዝ፡ ለቤተ፡ ክርስቲያነ፡ እግዚአብሔር፡ ዘይገብር፡ ግብረ፡ ዝንቱ፡ ዓለም።
                  ወኢይደመር፡ ውስተ፡ ነገረ፡ ሕዝብ፡ ዘእንበለ፡ በምክረ፡ ቢጹ፡ እለ፡ ቀደምዎ፡ እለ፡ ያቀውሙ፡ ጸሎተ፡ ከማሁ። ወኢይደሉ፡
                  ዘእንበለ፡ በምክሩ፡ ወምክሮሙ፡ ኅቡረ፡ በዘያሠምሮ፡ ለእግዚአብሔር፡ ወዘይደልዎሙ፡ ለሕዝብ፡ ወርቱዕ፡ ኵነኔሁ። ወኢይኩን፡ በፍትሑ፡
                  ዘያሐሥም፡ ለመንፈቆሙ፡ ወኢጋእዘ፡ በተዐድዎ፡ ርትዕ። ወዘከመዝ፡ ግዕዙ፡ ይትፈለጥ። ወኢይኅድግ፡ ቀሲስ፡ ወዲያቆን፡ ጸሎቱ፡
                  ዘአኀዘ፡ ወኢይፃእ፡ ኀበ፡ ነገረ፡ ባዕድ። ወዘገብረ፡ ከመዝ፡ ኢይከውኖ፡ ይግባእ፡ ኀበ፡ መካኑ፡ ዘቀዲሙ </ab>
            </div>
            <div type="textpart" subtype="paragraph" n="43">
               <ab> [21] ፳፩፡ ትእዛዝ። በእንተ፡ ተዝካር። ወይግበሩ፡ ለኵሉ፡ ሰማዕት፡ መሀይምናን፡ እለ፡ ተክዕወ፡ ደሞሙ፡ በእንተ፡ ክርስቶስ፡
                  እግዚእነ፡ በተአምኖ፡ ተዝካሮሙ፡ በዕለተ፡ ተከለሉ </ab>
            </div>
            <div type="textpart" subtype="paragraph" n="44">
               <ab> [22] ፳፪፡ ትእዛዝ። በእንተ፡ ሥርዐተ፡ ጸሎት። ወያብዝኁ፡ ጸሎተ፡ በሌሊት፡ ወመዓልት፡ በመዝሙረ፡ ዳዊት፡ ወይኀልዩ፡ ጸሎተ፡
                  ባቲ፡ እስመ፡ ይቤ፡ እባርኮ፡ ለእግዚአብሔር፡ በኵሉ፡ ጊዜ፡ ወዘልፈ፡ ስብሐቲሁ፡ ውስተ፡ አፉየ። ወካዕበ፡ ይቤ፡ ጥዑም፡ ለጕርዔየ፡
                  ነቢብከ፡ እመዓር፡ ወሶካር፡ ጥዕመኒ፡ ለአፉየ። ወበእንተዝ፡ ይደሉ፡ አንብቦ፡ በዜማ፡ ጥዑም፡ በእንተ፡ አዕቢዮ፡ እግዚአብሔር፡
                  ወስባሔሁ፡ ወአእኵቶ፡ ጸጋሁ፡ ወስኢል፡ ኀቤሁ፡ ወአሠንዮ፡ በኵሉ፡ በእንተ፡ ስሙ፡ ግሩም፡ ወቅዱስ። ወካዕበ፡ ይነግር፡ በእንተ፡
                  ተፀምዶ፡ ወስባሔ፡ ወተጋንዮ፡ ወተአምኖ፡ ኀጣውእ፡ ወስእለታት፡ ዘይደልዎሙ፡ ለመሀይምናን። ይጸልዩ፡ ባቲ፡ ሶበ፡ ይረክቦሙ፡
                  ምንዳቤ፡ ወሐዘን፡ ወተጽናስ፡ ወያመሥጡ፡ እመንሱት </ab>
            </div>
            <div type="textpart" subtype="paragraph" n="45">
               <ab> [23] ፳፫፡ ትእዛዝ። በእንተ፡ ኈልቈ፡ ካህናት። ወይኩኑ፡ ላእካን፡ ሰብዐቱ፡ እለ፡ ተኀርዩ፡ እምሕዝብ፡ ለመልእክተ፡ ቤተ፡
                  መቅደስ፡ ኄራን፡ ወሠናያን፡ ወልብዋነ፡ ጥበብ፡ ወአእምሮ፡ ወፈራህያነ፡ እግዚአብሔር፡ እለ፡ ያአምሩ፡ ሥርዐቶ፡ እስመ፡ እሙንቱ፡
                  እለ፡ ይነግሩ፡ በእንተ፡ ጸሎት። ወይቀድሱ፡ ቍርባነ፡ ወይዕርቁ፡ ሕዝበ፡ በዳኅን፡ ወሰላም፡ እስመ፡ እሙንቱ፡ ውሉደ፡ እግዚአብሔር፡
                  በአማን፡ በከመ፡ ተብህለ፡ በወንጌል፡ ቅዱስ። ወላእካነ፡ ትንቢት፡ ወይኩኑ፡ እስትርኩባነ፡ ኢይትሀወኩ፡ በግብረ፡ ዓለም፡ አላ፡
                  ይኩን፡ ግብሮሙ፡ መልእክቶ፡ ለአእምሮ፡ ሕጉ </ab>
            </div>
            <div type="textpart" subtype="paragraph" n="46">
               <ab> [24] ፳፬፡ ትእዛዝ። ወይኩን፡ ሊቅ፡ ዘይኤዝዞሙ፡ ለሕዝብ፡ ወይጌሥጾሙ፡ በመስቀል፡ እስመ፡ ንኤዝዝ፡ ወአኮ፡ ዘነአስር፡
                  ዘእንበለ፡ ርትዕ። ወእመሰ፡ ተዐገሎሙ፡ ካህን፡ እንዘ፡ ንጹሓን፡ እሙንቱ፡ ይሢሙ፡ ዲቤሁ፡ ካህናተ፡ በርትዕ፡ ወለእመ፡ ተስእኖሙ፡
                  ይሰድዎ፡ ኀበ፡ ጳጳስ፡ አው፡ ኀበ፡ ሊቀ፡ ጳጳሳት፡ ወያቅምዎ፡ በርትዕ፡ ወኢይኅድግዎ፡ ይትዐደው፡ ላዕለ፡ አባግዐ፡ ክርስቶስ፡
                  እለ፡ ተሣየጦሙ፡ በደሙ፡ ክቡር። ወኢያምዕዕዎሙ፡ ከመ፡ ኢይፃኡ፡ ውስተ፡ ፅርፈት፡ ላዕለ፡ እግዚአብሔር፡ ወክሒድ፡ ለስሙ፡ ቅዱስ።
                  ወይኩኑ፡ መሀይምናን፡ ኄራነ፡ ዘይትዔገሡ፡ ግፍዐ፡ በከመ፡ ይደሉ፡ ከመ፡ ይትበቀል፡ እግዚአብሔር፡ በእንቲአሆሙ። ወኢያድሉ፡ ሢዩም፡
                  በፍትሕ፡ ማእከለ፡ ሕዝብ፡ ወይሥልጥ፡ ኵነኔሁ። ወዘሰ፡ ያጸድቆ፡ ለዐማጺ፡ በእንተ፡ ዘይሁቦ፡ ወይዔምፆ፡ ለንጹሕ፡ በእንተ፡ ድካሙ፡
                  ወንዴቱ፡ ውእቱ፡ ይከውን፡ ውጉዘ፡ ወርጉመ፡ ወኢይረስይዎ፡ ዘእንበለ፡ ከመ፡ መምለኬ፡ ጣዖት። ወይክልእዎ፡ ሢመቶ፡ ለዘ፡ ይገብር፡
                  ከመዝ፡ ወይዘልፍዎ፡ በእንተ፡ ዐመፃሁ፡ ወኢያፍርህከ፡ ጵጵስናሁ </ab>
            </div>
            <div type="textpart" subtype="paragraph" n="47">
               <ab> [25] ፳፭፡ ትእዛዝ። ወኢይሀሉ፡ ውስተ፡ ሢመት፡ ወኢይቅረብ፡ ዘይትዔበይ፡ በነፍሱ፡ ወይዜሀር፡ ላዕለ፡ ሰብእ፡ ወይሬኢ፡
                  ነፍሶ፡ ከመ፡ ዘይዐቢ፡ እምሰብእ፡ ወይከብር፡ ወይኄይስ፡ ወይሬኢዮሙ፡ ለሕዝበ፡ እግዚአብሔር፡ በዐይነ፡ መንኖ። አላ፡ ውእቱ፡
                  ምኑን፡ በኀበ፡ እግዚአብሔር፡ ወኅሱር፡ ዘአልቦ፡ ሠናየ፡ ዝክረ፡ በሕይወቱ፡ ወኢምሕረተ፡ በኀበ፡ እግዚአብሔር፡ በሞቱ፡ ወስዑር፡
                  እምክህነቱ። ዘበእንቲአሁ፡ ይቤ፡ እግዚአብሔር፡ በመጽሐፍ፡ እመይጣ፡ ለጸጋ፡ ኀበ፡ ካልእ፡ እምእለ፡ ይትዔበዩ </ab>
            </div>
            <div type="textpart" subtype="paragraph" n="48">
               <ab> [26] ፳፮፡ ትእዛዝ። ወይሢሙ፡ ሊቀ፡ ካህናተ፡ ላዕለ፡ ቀሳውስተ፡ በሓውርት፡ ዘየዐውድ፡ ማእከሎሙ፡ ወይዋሒዮሙ፡ ወይአዝዞሙ፡
                  ወይገሥጾሙ፡ ወያእምሩ፡ ከመ፡ ሥሉጥ፡ ውእቱ፡ ላዕሌሆሙ፡ ወያእምር፡ ግብሮሙ፡ ወይደልዎሙ፡ ይግበሩ፡ ትእዛዞ፡ በከመ፡ ሳሙኤል፡
                  ነቢይ፡ ዘዖደ፡ በአድያመ፡ ኢየሩሳሌም፡ ወአዘዞሙ፡ ወገሠጾሙ </ab>
            </div>
            <div type="textpart" subtype="paragraph" n="49">
               <ab> [27] ፳፯፡ ትእዛዝ። በእንተ፡ ንጉሥ። ወይኩን፡ ምቅዋሙ፡ ለንጉሥ፡ ምስለ፡ መሀይምናን፡ በጊዜ፡ ጸሎት፡ ቅድመ፡ ኵሎሙ፡
                  ሰብእ፡ ወይቁም፡ ምስለ፡ ሊቃውንት፡ ወሢዩማን፡ ካህናት፡ ወይባእ፡ ምስሌሆሙ፡ ውስተ፡ ምሥዋዕ፡ ወይኩን፡ ምቅዋሙ፡ በህየ፡ እስመ፡
                  ዳዊት፡ ንጉሥ፡ ወእለ፡ ይትማሰልዎ፡ ነገሥት፡ ይቀድምዎሙ፡ ለኵሉ፡ ሰብእ፡ በውስተ፡ ጸሎት፡ ወይበውኡ፡ ቤተ፡ መቅደስ፡ ወቦሙ፡
                  ምቅዋመ፡ በውስጥ </ab>
            </div>
            <div type="textpart" subtype="paragraph" n="50">
               <ab> [28] ፳፰፡ ትእዛዝ። ኢይትኀበል፡ ንጉሥ፡ ገቢረ፡ በቤተ፡ መቅደስ፡ በፈቃደ፡ ርእሱ፡ አላ፡ በፈሪሀ፡ እግዚአብሔር፡ ወበኂሩት፡
                  ከመ፡ ይሡቅ፡ እግዚአብሔር፡ መንበሮ፡ በጽድቅ፡ ወያኑኅ፡ መዋዕሊሁ፡ ወያውርሶ፡ ጸጋ፡ ዘለዓለም፡ መንፈሳዌ፡ ወኢይክልኦ፡ ውሉደ፡
                  እለ፡ ይነብሩ፡ ዲበ፡ መንበሩ፡ እስከ፡ ለዓለም </ab>
            </div>
            <div type="textpart" subtype="paragraph" n="51">
               <ab> [29] ፳፱፡ ትእዛዝ። ካህናት። ወኢይትሐበሉ፡ ካህናት፡ ወሢዩማን፡ እምግብር፡ ዘተአዘዙ፡ ወኢይትዐደዉ፡ ትእዛዘ፡ እምዘ፡
                  አብሕዎሙ፡ ከመ፡ ይአዝዙ፡ ወይገሥጹ። ወሤምዎሙ፡ በዘ፡ ይደሉ፡ ወይረትዕ፡ ወአኮ፡ በዘ፡ ይረክብ፡ ኀጢአተ፡ ወቅሥተ፡ ወይከውን፡
                  በላዕሌሁ፡ ጋእዘ </ab>
            </div>
            <div type="textpart" subtype="paragraph" n="52">
               <ab> [30] ፴፡ ትእዛዝ። በእንተ፡ ቍርባን። ወያዕርጉ፡ ኅብስተ፡ ዘይትገበር፡ ለቍርባን፡ ዲበ፡ ምሥዋዕ፡ በዕለተ፡ ተገብረ፡
                  ወኢያስተዳኅርዎ፡ ለጌሠም፡ ወይሜጥዉ፡ በዕለቱ፡ ወኢያትርፉ፡ ለካልእ፡ ዕለት፡ እስመ፡ ኢይደሉ። ወከመዝ፡ አዘዝናክሙ፡ ከመ፡
                  ትግበሩ፡ በከመ፡ አርአየክሙ፡ እግዚአብሔር፡ እምድኅሬነ </ab>
            </div>
            <div type="textpart" subtype="paragraph" n="53">
               <ab> ወዘንተ፡ ሠርዑ፡ ሐዋርያት፡ እንዘ፡ ጉቡኣን፡ እሙንቱ፡ ውስተ፡ ጽርሕ፡ በኢየሩሳሌም፡ ለእለ፡ ሰምዕዎሙ፡ ወተለውዎሙ፡ ወአምኑ፡
                  በእግዚአብሔር፡ በእደዊሆሙ፡ እምአይሁድ፡ ወእምኵሉ፡ አሕዛብ፡ ወሠርዕዎ፡ ለኵሉ፡ ዓለም፡ እስመ፡ መንፈስ፡ ቅዱስ፡ ዘወረደ፡
                  ላዕሌሆሙ፡ በመልዕልተ፡ ጽዮን፡ በበዓለ፡ ኀምሳ፡ ኮኖሙ፡ ጥበበ፡ ወአለበዎሙ፡ ኵሎ፡ ዘይትፈቀድ፡ በከመ፡ አሰፈዎሙ፡ እግዚእነ፡
                  ክርስቶስ፡ በኵሉ፡ ግብሮሙ። </ab>
            </div>
            <div type="textpart" subtype="paragraph" n="54">
               <ab> ወአልቦሙ፡ ጻማ፡ በእንቲአሁ፡ እስመ፡ ረድኤተ፡ ቦሙ፡ በዘ፡ ተውህበ፡ ሥልጣነ፡ ወለበዉ፡ አእምሮ፡ እግዚአብሔር፡ ወገብርዎ፡
                  እስመ፡ ይፈርሁ፡ ላዕለ፡ እለ፡ ተለውዎሙ፡ ወአምኑ፡ በእደዊሆሙ፡ እምተኵላት፡ መደልዋን፡ ከመ፡ ኢይምጽኡ፡ ወኢይምሥጥዎሙ፡
                  እምድኅሬሆሙ፡ እስመቦ፡ ሰብአ፡ እለ፡ ይትሜሰልዎሙ፡ ለሐዋርያት፡ ወይመጽኡ፡ በአርአያ፡ አባግዕ፡ ወእሙንቱሰ፡ ተኵላት፡ መሠጥ
               </ab>
            </div>
            <div type="textpart" subtype="paragraph" n="55">
               <ab> ወቀዲሙ፡ ነገሮሙ፡ እግዚእነ፡ ዘንተ። ወጳውሎስኒ፡ ላእከ፡ ጽድቅ፡ ወስልዋኖስ፡ ረድኡ፡ አመ፡ ዖዱ፡ ምድረ፡ ሶርያ፡ ወባዕደኒ፡
                  አዘዝዎሙ፡ ለእለ፡ አምኑ፡ በእደዊሆሙ፡ ወበእደ፡ ኵሎሙ፡ ሐዋርያት። </ab>
            </div>
            <div type="textpart" subtype="paragraph" n="56">
               <ab> ወዓዲሆሙ፡ ኢተጋብኡ፡ ወገብሩ፡ ዘንተ፡ ትእዛዘ፡ እንዘ፡ ያነብቡ፡ ፍካሬ፡ መጻሕፍት፡ ቅዱሳት። ወከሠቱ፡ ለሰብእ፡ ዘቦቱ፡
                  በቍዔተ፡ ለነፍሶሙ፡ ወገብሩ፡ ሕገ፡ ወሥርዐተ፡ ለቤተ፡ ክርስቲያን፡ ቅድስት፡ ወውእቱኒ፡ በትሕትና፡ ወየውሀት፡ ወአውፅኡ፡ ኅቡኣተ፡
                  ለሰብእ፡ ወአርአዩ፡ ተአምረ፡ ዘከመ፡ ገብረ፡ እግዚኦሙ፡ ወከማሁ፡ ኮነ፡ በእደዊሆሙ። </ab>
            </div>
            <div type="textpart" subtype="paragraph" n="57">
               <ab> ወይመጽኡ፡ ኀቤሆሙ፡ ብዙኀ፡ ሰብእ፡ በበዕለቱ፡ ወየአምኑ፡ በክርስቶስ፡ በእደዊሆሙ። ወይመጽኡ፡ ኀቤሆሙ፡ እምርሑቅ፡ ብሔር፡
                  ወይሰምዑ፡ ቃሎሙ፡ ወይትዌከፉ፡ ትእዛዞሙ፡ ወትምህርቶሙ፡ ጥዩቀ፡ በአማን </ab>
            </div>
            <div type="textpart" subtype="paragraph" n="58">
               <ab> ወኒቆዲሞስ፡ ወገማልኤል፡ ሊቃነ፡ ካህናት፡ ወማኅበረ፡ አይሁድ፡ ይመጽኡ፡ በኅቡእ፡ ወይትዌከፉ፡ ትምህርቶሙ፡ ወትእዛዞሙ፡
                  ርኢዮሙ፡ ዘያወፅኡ፡ ኅቡኣተ። ወአንቆ፡ ወአሌዊ፡ ወቀዳይ፡ ወኔሪ፡ ወሐና፡ ወቀያፋ፡ ወአስክንድሮስ፡ ካህናተ፡ አይሁድ፡ ይመጽኡ፡
                  በሌሊት፡ ወይአምኑ፡ ወይገንዩ፡ ከመ፡ ውእቱ፡ ክርስቶስ፡ ዘአሐሰውናሁ፡ ውእቱ፡ መሲሐ፡ ጽድቅ፡ ዘተነበዩ፡ ላዕሌሁ፡ ነቢያት፡
                  ውእቱ፡ ወልደ፡ እግዚአብሔር፡ በአማን፡ ወኢያግሀዱ፡ እምፍርሀተ፡ አይሁድ። </ab>
            </div>
            <div type="textpart" subtype="paragraph" n="59">
               <ab> ወተወክፍዎሙ፡ ሐዋርያት፡ ወተፈሥሑ፡ ቦሙ፡ ወይቤልዎሙ፡ ኢይደልወክሙ፡ ትግበሩ፡ ከመዝ፡ ወኢትኅፈሩ፡ እምሰብእ፡ ወኢትፍርህዎሙ።
                  ወታኀልቁ፡ ሕይወተክሙ፡ በጌጋይ፡ ወበከንቱ። ወይደልወክሙሰ፡ ትፍርህዎ፡ ለእግዚአብሔር፡ ዘአልቦ፡ ዘይትኀብኦ፡ ወኢትሙቱ፡ በማእከል፡
                  ወይትኀሠሡክሙ፡ ምስለ፡ አበዊክሙ፡ በደመ፡ እግዚእነ፡ ክርስቶስ፡ ዘደፈሩ፡ አበዊክሙ፡ ወባሕቱ፡ ይደልወክሙ፡ ለእመ፡ አመንክሙ፡
                  በክርስቶስ፡ ከመ፡ ታጥብዑ፡ ገሀደ፡ ወትእመኑ፡ በሀይማኖት፡ እንተ፡ ዜነዉ፡ ሐዋርያት፡ ወትትወከፉ፡ ኵሎ፡ ዘንጼውዕ፡ ሰብአ፡
                  ኀቤሁ። </ab>
            </div>
            <div type="textpart" subtype="paragraph" n="60">
               <ab> ወሰሚዖሙ፡ ቃሎሙ፡ ካህናተ፡ አይሁድ፡ ከልሑ፡ በዐቢይ፡ ቃል፡ በማእከለ፡ ኵሎሙ፡ ሐዋርያት፡ ወይቤሉ፡ በአማን፡ ንሕነ፡ ነአምን፡
                  በክርስቶስ፡ ዘሰቀሉ፡ አይሁድ፡ ወተቀብረ፡ ወተንሥአ፡ በሣልስት፡ ዕለት፡ ወንሕነ፡ ንአምን፡ ከመ፡ ውእቱ፡ አምላክ፡ ቀዳማዊ፡
                  ዘእምትካት፡ ወይትቤቀሎሙ፡ ለእለ፡ ሰቀልዎ። ወንሕነሰ፡ ውፁኣን፡ እምኔሆሙ። </ab>
            </div>
            <div type="textpart" subtype="paragraph" n="61">
               <ab> ወከሠቱ፡ ለሰብእ፡ ኵሎ፡ ኅቡኣተ፡ ወአምኑ፡ ገሀደ፡ ወኢተፈልጡ፡ እምሐዋርያት፡ እስመ፡ ያሌብውዎሙ፡ ኵሎ፡ ዘመሀሩ፡ ለሰብእ፡
                  እምሐዲስ፡ ሕግ፡ ዘውእቱ፡ ሥርዐት፡ ኅሩይ፡ ዘወፅአ፡ እምጽዮን፡ በከመ፡ ይቤ፡ ጽሑፍ። </ab>
            </div>
            <div type="textpart" subtype="paragraph" n="62">
               <ab> ወይሰምዑ፡ ትምህርተ፡ ወይገብርዎ፡ ቅድመ፡ ኵሉ፡ ሰብእ፡ ወለእመ፡ ረከቦሙ፡ ምንዳቤ፡ ለሐዋርያት፡ ይረድእዎሙ፡ ወይትዔገሡ፡
                  መቅሠፍተ፡ ወመዋቅሕተ፡ ወኵሎ፡ ኀሳረ፡ በእንተ፡ አሚን፡ በክርስቶስ፡ ወይትፌሥሑ፡ በኵሉ፡ ዘረከቦሙ፡ ወያበዝኁ፡ ሐዊረ፡ ኀበ፡
                  አሚን፡ በእግዚእነ፡ ክርስቶስ። </ab>
            </div>
            <div type="textpart" subtype="paragraph" n="63">
               <ab> ወእምድኅረ፡ ወፅኡ፡ ሐዋርያት፡ ውስተ፡ ዓለም፡ ኮኑ፡ ሊቃውንተ፡ ለቤተ፡ ክርስቲያን፡ ቅድስት፡ ወይኤዝዙ፡ ወይሜህሩ፡ ለሰብእ፡
                  ኵሎ፡ ዘነሥኡ፡ እምሐዋርያት። ወአዘዙ፡ እምቅድመ፡ ሞቶሙ፡ ለእለ፡ እምድኅሬሆሙ፡ አርድእቶሙ </ab>
            </div>
            <div type="textpart" subtype="paragraph" n="64">
               <ab> ወዜነወ፡ አስቅጢ፡ ጳውሎስ፡ ወጸሐፈ፡ ያዕቆብ፡ በኢየሩሰሌም፡ ወስምዖን፡ ጴጥሮስ፡ በሀገረ፡ ሮሜ፡ ወዮሐንስ፡ በኤፌሶን፡
                  ወማርቆስ፡ በአልስክንድርያ፡ ወእንድርያስ፡ በአፍርጋ፡ ወሉቃስ፡ በመቄዶንያ፡ ወይሁዳ፡ ወቶማስ፡ እምድረ፡ ህንደኬ፡ ኀበ፡ ሊቃውንት፡
                  ወመሀይምናን፡ ውስተ፡ ኵሎ፡ ዓለም፡ ከመ፡ ይትወከፉ፡ መጻሕፍቲሁ፡ ወመልእክቶ፡ ወያንብብዎ፡ ውስተ፡ ኵሉ፡ አብያተ፡ ክርስቲያናት፡
                  ዘእግዚአብሔር፡ በከመ፡ ይትነበብ፡ ነገረ፡ ሐዋርያት፡ ዘጸሐፈ፡ ሉቃስ፡ ከመ፡ ያእምሩ፡ እስመ፡ ሐዋርያት፡ ወነቢያት፡ ወመጻሕፍት፡
                  ዘቀዳሚ፡ ወዘሐዲስ፡ የኀብሩ፡ በበይናቲሆሙ። </ab>
            </div>
            <div type="textpart" subtype="paragraph" n="65">
               <ab> ወጸውዑ፡ ኀበ፡ አሐዱ፡ ጽድቅ፡ ወአሐዱ፡ ቃል፡ ኵሎሙ፡ አሐዱ፡ መንፈስ፡ ዘውእቱ፡ መንፈስ፡ ቅዱስ፡ እምአሐዱ፡ እግዚአብሔር፡
                  ዘሎቱ፡ ንሰግድ፡ ኵልነ። ወተፈነዉ፡ ሐዋርያት፡ ወሰበኩ፡ ቦቱ፡ ወጸውዑ፡ ኀቤሁ፡ ኵሎ፡ በሓውርተ፡ ዘርሑቅ፡ እምኔሆሙ። </ab>
            </div>
            <div type="textpart" subtype="paragraph" n="66">
               <ab> ወኵሎ፡ ዘነሥኡ፡ ሐዋርያት፡ በኀበ፡ እግዚእነ፡ ኢየሱስ፡ ክርስቶስ፡ ወመሀሩ፡ ሐዋርያት፡ ወተወክፍዎሙ፡ ወአምኑ፡ ቦቱ፡ በኵሉ፡
                  አህጉር፡ ወብሔር፡ ወእስከ፡ አጽናፈ፡ ኵሉ፡ ዓለም፡ እንዘ፡ ይረድኦሙ፡ ኀይሉ፡ ለእግዚአብሔር፡ ወጽንዑ፡ ወኢሐሰወ፡ ቃሎ፡ ዘይቤ፡
                  አነ፡ እሄሉ፡ ምስሌክሙ፡ እስከ፡ ኅልቀተ፡ ዓለም </ab>
            </div>
            <div type="textpart" subtype="paragraph" n="67">
               <ab> ወምስለ፡ ዝንቱ፡ ይጽህቁ፡ ተጋድሎ፡ ምስለ፡ አይሁድ፡ በመጻሕፍተ፡ ነቢያት፡ ወይትጋደሉ፡ ምስለ፡ መሰግላን፡ በተኣምር፡ ግሩም፡
                  ዘይገብሩ፡ በስመ፡ እግዚእነ፡ ኢየሱስ፡ ክርስቶስ። ወኵሉ፡ አሕዛብ፡ እለ፡ ባዕዳን፡ አህጉር፡ ተወክፉ፡ ኀበ፡ ተጸውዑ፡ ውስተ፡
                  አሚን፡ በክርስቶስ፡ ዘእንበለ፡ ጋእዝ። </ab>
            </div>
            <div type="textpart" subtype="paragraph" n="68">
               <ab> ወሶበ፡ ይረክቦሙ፡ ምንዳቤ፡ በእንቲአሁ፡ ይብሉ፡ ዛቲ፡ ምንዳቤ፡ እንተ፡ ረከበተነ፡ ትተነብል፡ ለነ፡ እስመ፡ ንሕነሂ፡
                  አስተቈጣዕናሁ፡ ለዘ፡ ፈጠረነ። </ab>
            </div>
            <div type="textpart" subtype="paragraph" n="69">
               <ab> ወቦ፡ እምኀቤሆሙ፡ ዘሰቀልዎ፡ ወቦ፡ ዘተቀትለ፡ በሰይፍ፡ ተዐጊሦ፡ ወቦ፡ ዘተበርበረ፡ ንዋዮ፡ በትዕግልት፡ ብዙኀ፡ ጊዜ፡ ወቦ፡
                  ዘርሕቀ፡ እምንዋዩ፡ ወውሉዱ፡ ወቤቱ፡ ወእንዘ፡ ሀለዉ፡ ውስተ፡ ኵነኔ፡ ወይሣቂይዎሙ፡ ወይትዔገሡ፡ በሥምረቶሙ፡ እስከ፡ ይመውቱ፡
                  በእንተ፡ አሚን፡ በክርስቶስ። </ab>
            </div>
            <div type="textpart" subtype="paragraph" n="70">
               <ab> ወይበዝኁ፡ ወይትወሰኩ፡ ወኢሐጸጸ፡ ስብከቶሙ፡ ወጸውዖቶሙ፡ እስከ፡ ስፍሐ፡ ውስተ፡ አርባዕቱ፡ መአዝነ፡ ዓለም። </ab>
            </div>
            <div type="textpart" subtype="paragraph" n="71">
               <ab> ወኢሠርዑ፡ ሐዋርያት፡ ዘንተ፡ ኵሎ፡ አመ፡ ወጠኑ፡ ይዜንዉ፡ ወይጸውዑ፡ ውስተ፡ አሚን፡ አላ፡ ጸሀቁ፡ ከመ፡ ይትወከፉ፡ ኵሎ፡
                  እምጌጋይ፡ ወዕልወት፡ ወአምልኮ፡ ጣዖት፡ ውስተ፡ ርትዕ፡ ወአሚን፡ ወይኤዝዝዎሙ፡ እምበሊዐ፡ ዝቡሕ፡ ለአማልክት፡ ወማውታ፡ ወደም፡
                  ወዘበፅዑ፡ ለአምላከ፡ ባዕድ። </ab>
            </div>
            <div type="textpart" subtype="paragraph" n="72">
               <ab> ወአመ፡ በዝኁ፡ እለ፡ የአምኑ፡ በክርስቶስ፡ ወኮኑ፡ እምኔሆሙ፡ ሰባኪያነ፡ ወዜናዊያነ፡ ወተፈቅደ፡ ይግበሩ፡ ትእዛዘ፡ ወሥርዐተ፡
                  ለአርትዖ፡ ሕግ፡ ወተፍጻሜተ፡ ግብር፡ ወወሀብዎሙ፡ ሐዋርያት፡ ሶቤሃ፡ ዘንተ፡ ቀኖና፡ ዘይሰመይ፡ በነገረ፡ ጽርእ፡ በጥልሳት፡
                  በዘኀብሩ፡ ቦቱ፡ ሐዋርያቲሁ፡ ለክርስቶስ፡ ኄራን፡ ወጻድቃን፡ ወንጹሓን፡ መራሕያን፡ ወአዘዙ፡ ባቲ፡ ከመ፡ ይግበርዋ። ወይደልዎ፡
                  ለዘ፡ ተዐደዋ፡ ኵነኔ፡ ወንሕነሂ፡ ንተሉ፡ አሰረ፡ ዚአሆሙ። </ab>
            </div>
         </div>

      </body>
   </text>
</TEI>