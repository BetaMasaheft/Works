<?xml version="1.0" encoding="UTF-8"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
schematypens="http://relaxng.org/ns/structure/1.0"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0" type="work" xml:lang="en" xml:id="LIT2167Parali">
   <teiHeader xml:base="https://betamasaheft.eu/">
      <fileDesc>
         <titleStmt>
            <title xml:lang="gez" xml:id="t1">ተረፈ ፡ ነገር ፡ ዘባሮክ ፡ ዘኢኮነ ፡ ኅቡአ ፡ ዘአመ ፡ ይፄወዉ ፡ ባቢሎን ። </title>
            <title xml:lang="gez" type="normalized" corresp="#t1">Tarafa nagar za-Bārok za-ʾi-kona
               ḫǝbuʾa za-ʾama yǝḍewawu Bābilon </title>
            <title xml:id="t2" xml:lang="en">Paralipomena of Jeremiah</title>
            <title xml:id="t3" xml:lang="en">4 Baruch</title>
            <title xml:id="t4" xml:lang="la">Liber Baruch</title>
            <title xml:id="t5" type="main">The Rest of the Words of Baruch</title>
            <editor role="generalEditor" key="AB"/>
            <editor key="RHC"/>
            <respStmt>
               <resp>Digitization and encoded by</resp>
               <persName>Michal Jerabek</persName>
               <persName ref="RHC"/>
            </respStmt>
            <funder>Akademie der Wissenschaften in Hamburg</funder>
         </titleStmt>
         <editionStmt>
            <p>The text is that copied by Michal Jerabek.</p>
            <p>The non-unicode encoded text was saved from the website by Ran HaCohen and converted
               to Unicode.</p>
         </editionStmt>
         <publicationStmt>
            <authority>Hiob-Ludolf-Zentrum für Äthiopistik</authority>
            <publisher>Die Schriftkultur des christlichen Äthiopiens und Eritreas: Eine multimediale Forschungsumgebung / Beta maṣāḥǝft</publisher>
            <pubPlace>Hamburg</pubPlace>
            <availability>
               <licence target="http://creativecommons.org/licenses/by-sa/4.0/">
                  <p> This file is licensed under the Creative Commons Attribution-ShareAlike 4.0. </p>
                  <p>The text within has the following copyright. 1995 Library of Ethiopian Texts,
                     created and maintained by Michal Jerabek, Prague. Permission to use, copy, and
                     distribute this text, for any NONCOMMERCIAL purpose is hereby granted without
                     fee, provided that the copyright notice and this permission notice appear in
                     all copies of this text. This text cannot be sold under any circumstances.</p>
               </licence>
            </availability>
         </publicationStmt>
         <sourceDesc>
            <p>Work of the literatures of Ethiopia and Eritrea</p>
            <p>A TEI file converted from the ETHIO-authority google spreadsheet</p>
         </sourceDesc>
         <sourceDesc>
               <listBibl type="clavis">
                  <bibl type="CAVT">
                     <ptr target="bm:CAVT"/>
                     <citedRange unit="item">225</citedRange>
                  </bibl>
               </listBibl>
         </sourceDesc>
      </fileDesc>
      <encodingDesc>
         <xi:include xmlns:xi="http://www.w3.org/2001/XInclude" href="https://raw.githubusercontent.com/BetaMasaheft/Documentation/master/prefixDef.xml">
            <xi:fallback>
               <p>Definitions of prefixes used.</p>
            </xi:fallback>
         </xi:include>
      </encodingDesc>
      <profileDesc>

         <langUsage><language ident="en">English</language><language ident="gez">Gǝʿǝz</language><language ident="la">Latin</language></langUsage>
         <textClass>
            <keywords scheme="#ethioauthlist">
               <term key="ChristianLiterature"/>
               <term key="Apocrypha"/>
            </keywords>
         </textClass>
         <abstract>
            <p/>
         </abstract>
      </profileDesc>
      <revisionDesc>
         <change who="PL" when="2016-03-21"> Created file from google spreadsheet </change>
         <change who="ES" when="2016-02-09">CREATED: text record</change>
         <change who="DR" when="2017-02-10">Added keywords</change>
         <change when="2017-02-16" who="ES">split titles added relations</change>
         <change when="2017-06-12" who="DR">Corrected title</change>
         <change who="RHC" when="2017-07-18">Sent word file with unicode encoded text.</change>
         <change who="PL" when="2017-07-21">Marked up minimally the text provided.</change>
         <change when="2017-08-18" who="DR">Corrected title</change>
         <change when="2023-05-05" who="DR">Updated bibliography.</change>
         <change when="2024-10-25" who="CH">Updated title according to Alessandro Bausis request.</change>
      </revisionDesc>
   </teiHeader>
   <text xml:base="https://betamasaheft.eu/">
      <body>
<listBibl type="editions">
   <bibl><ptr target="bm:Piovanelli1986Ricerche"/></bibl>
   <bibl><ptr target="bm:Dillmann1894VetTest"/></bibl>
</listBibl>
         <listRelation>
            <relation name="saws:formsPartOf" active="LIT2167Parali" passive="LIT2035Jerem"/>
            <relation name="ecrm:P129_is_about" active="LIT2167Parali" passive="PRS2516Baruch"/>
         </listRelation>
          <div type="edition" xml:lang="gez">
             <note>The following text was provided by Ran HaCohen (see
                <ref target="https://www.tau.ac.il/~hacohen/Baruch/Baruch%20txt.html">https://www.tau.ac.il/~hacohen/Baruch/Baruch%20txt.html</ref>) and is based on the 
                edition <bibl><ptr target="bm:Dillmann1894VetTest"/></bibl>.</note>
            <div type="textpart" subtype="part" n="1">
               <ab>
                  <l n="1">ወኮነ ፡ ሶበ ፡ ፄወዎሙ ፡ ለደቂቀ ፡ እስራኤል ፡ ንጉሠ ፡ ከላዴዎን ፡ ነበቦ ፡ እግዚአብሔር ፡ ለኤርምያስ ፡ ወይቤሎ ፡
                     ኤርምያስ ፡ ኅሩይየ ፡ ተንሥእ ፡ ወፃእ ፡ እምዛቲ ፡ ሀገር ፡ አንተ ፡ ወባሮክ ፡ እስመ ፡ ሀሎኩ ፡ ኣማስና ፡ እምብዝኀ
                     ፡ ኀጢአቶሙ ፡ ለእለ ፡ ይነብሩ ፡ ውስቴታ ፤ እስመ ፡ ጸሎትከኒ ፡ ከመ ፡ ዐምድ ፡ ጽኑዕ ፡ በማእከለ ፡ ሀገር ፡ ወከመ
                     ፡ ቅጽር ፡ ዘአድማስ ፡ ዐውዳ ፤ ወይእዜኒ ፡ ተንሥኡ ፡ ወሖሩ ፡ ወፃኡ ፡ ዘእንበለ ፡ ይምጻእ ፡ ኀይለ ፡ ከላዴዎን ፡
                     ወይዑዳ ፡ ለሀገር ።</l>
                  <l n="2"> ወነበበ ፡ ኤርምያስ ፡ እንዘ ፡ ይብል ፡ ኣስተበቍዐከ ፡ እግዚእየ ፡ አዝዞ ፡ ለገብርከ ፡
                     ከመ ፡ ይትናገር ፡ ቅድሜከ ፡ ወይቤሎ ፡ እግዚአብሔር ፡ ንብብ ፡ ኅሩይየ ፡ ኤርምያስ ።</l>
                  <l n="3"> ወነበበ ፡ ኤርምያስ ፡
                     ወይቤ ፡ እግዚኦ ፡ ዘኵሎ ፡ ትእኅዝ ፡ ትሜጡኑ ፡ ዛተ ፡ ሀገረ ፡ ኅሪተ ፡ ውስተ ፡ እዴሆሙ ፡ ለከላዴዎን ፡ ከመ ፡
                     ይዘኀር ፡ ንጉሥ ፡ ምስለ ፡ ሕዘቢሁ ፡ ወይበል ፡ ተኀየልኩ ፡ ውእተ ፡ ሀገረ ፡ ዘአምላክ ፤ ሓሰ ፡ እግዚኦ ፡ እመሰ ፡
                     ፈቀድከ ፡ ውእቱ ፡ በእዴከ ፡ ታማስና ።</l>
                  <l n="4"> ወይቤሎ ፡ እግዚእ ፡ ለኤርምያስ ፡ እስመ ፡ ኅሩይየ ፡ አንተ ፡
                     ተንሥእ ፡ ውፃኡ ፡ አንተ ፡ ወባሮክ ፡ እስመ ፡ ሀሎኩ ፡ ኣማስና ፡ በኀጢአቶሙ ፡ ለእለ ፡ ይነብሩ ፡ ውስቴታ ፤ ውኢንጉሥ
                     ፡ ወኢኀይለ ፡ ዚአሁ ፡ ኢይክል ፡ በዊአ ፡ ውስተ ፡ ሀገር ፡ ለእመ ፡ አነ ፡ ኢቀደምኩ ፡ ወኢያርኀውኩ ፡ አናቅጺሃ ፤
                     ተንሥእ ፡ ይእዜኒ ፡ ወሖር ፡ ኀበ ፡ ባሮክ ፡ ወዜንዎ ፡ ዘንተ ፡ ነገረ ፤ ወተንሢአክሙ ፡ ሶበ ፡ ኮነ ፡ ስድስቱ ፡
                     ሰዓት ፡ ዘሌሊት ፡ ንዑ ፡ ውስተ ፡ ቅጽረ ፡ ሀገር ፡ ወአነ ፡ ኣርእየክሙ ፡ ወለእመ ፡ አነ ፡ ኢቀደምኩ ፡ አማስኖታ ፡
                     ለሀገር ፡ ኢይክሉ ፡ በዊኦታ ።</l>
                  <l n="5"> ወዘንተ ፡ ብሂሎ ፡ እግዚእ ፡ ኀለፈ ፡ እምኀበ ፡ ኤርምያስ ።</l>
                  <l n="6">
                     ወኤርምያስ ፡ ሶቤሃ ፡ ሠጠጠ ፡ አልባሲሁ ፡ ወወደየ ፡ ሐመደ ፡ ዲበ ፡ ርእሱ ፡ ወቦአ ፡ ውስተ ፡ ቤተ ፡ መቅደስ
                     ።</l>
                  <l n="7"> ወርእዮ ፡ ባሮክ ፡ ለኤርምያስ ፡ እንዘ ፡ ምሉእ ፡ መሬተ ፡ ዲበ ፡ ርእሱ ፡ ወአልባሲሁኒ ፡ ሥጡጥ ፡ ጸርኀ
                     ፡ በዐቢይ ፡ ቃል ፡ አንዘ ፡ ይብል ፡ አቡየ ፡ ኤርምያስ ፡ ምንተ ፡ ኮንከ ፡ ወአየ ፡ ኀጢአተ ፡ ገብሩ ፡ ሕዝብ
                     ።</l>
                  <l n="8"> እስመ ፡ ሶበ ፡ ይኤብሱ ፡ ሕዝብ ፡ የሐዝን ፡ ኤርምያስ ፡ ወይወዲ ፡ ሐመደ ፡ ዲበ ፡ ርእሱ ፡ ወይጼሊ ፡
                     በእንተ ፡ ሕዝብ ፡ እስከ ፡ ይትኀደግ ፡ ሎሙ ፡ አበሳሆሙ ፡ ለሕዝብ ።</l>
                  <l n="9"> ወተስእሎ ፡ ባሮክ ፡ እንዘ ፡ ይብል ፡
                     አቡየ ፡ ኤርምያስ ፡ ምንተ ፡ ኮንከ ፡ ወምንተ ፡ ኮኑ ፡ ሕዝብ ።</l>
                  <l n="10"> ወይቤሎ ፡ ኤርምያስ ፡ ዕቀብ ፡ ከመ ፡
                     ኢንሥጥጥ ፡ አልባሲነ ፡ አላ ፡ ንሥጥጥ ፡ አልባቢነ ፡ ወኢ ፡ ንደይ ፡ ማየ ፡ ውስተ ፡ ምዕቃላት ፡ ከመ ፡ ንብኪ ፡
                     ርቱዐ ፡ እስከ ፡ ንመልኦሙ ፡ አንብዐ ፡ እስመ ፡ እምይእዜ ፡ ኢይምሐርዎ ፡ ለዝ ፡ ሕዝብ ።</l>
                  <l n="11"> ውይቤ ፡ ባሮክ ፡
                     አቡየ ፡ ኤርምያስ ፡ ምንተ ፡ ኮንከ ፤ ወይቤሎ ፡ ኤርምያስ ፡ እስመ ፡ አምላክ ፡ ይሜጥዋ ፡ ለሀገር ፡ ውስተ ፡ እዴሁ ፡
                     ለንጉሠ ፡ ከላዴዎን ፡ እስመ ፡ ይፄውዎሙ ፡ ለሕዝብ ፡ በእኪት ።</l>
                  <l n="12"> ወሰሚዖ ፡ ዘንተ ፡ ኵሎ ፡ ባሮክ ፡ ሠጠጠ ፡
                     አልባሲሁ ፡ ወይቤ ፡ አቡየ ፡ ኤርምያስ ፡ ምንተ ፡ ለአኩ ፡ ለከ ።</l>
                  <l n="13"> ወይቤሎ ፡ ኤርምያስ ፡ ጽናሕ ፡ ምስሌየ ፡
                     እስከ ፡ ስድስቱ ፡ ሰዐት ፡ ዘሌሊት ፡ ከመ ፡ ታእምር ፡ ዘአማን ፡ ነገር ።</l>
                  <l n="14"> ውነበሩ ፡ ቤተ ፡ መቅደስ ፡
                     እንዘ ፡ ይበክዩ ።</l>
                  <l n="15"> ወሶበ ፡ ኮነ ፡ ስድስቱ ፡ ሰዐት ፡ ዘሌሊት ፡ ዘይቤሎ ፡ እግዚእ ፡ ለኤርምያስ ፡ ከመ ፡
                     ይፃእ ፡ ምስለ ፡ ባሮክ ፡ ወበጽሑ ፡ ውስተ ፡ ቅጽረ ፡ ሀገር ፡ ወነበሩ ፡ እንዘ ፡ ይጸንሑ ።</l>
                  <l n="16"> ወኮነ ፡ ቃለ
                     ፡ ቀርን ፡ ወወፅኡ ፡ መላእክት ፡ እምሰማይ ፡ ወበእደዊሆሙ ፡ ይጸውሩ ፡ ብርሃናተ ፡ እሰት ፡ ወቆሙ ፡ ውስተ ፡ ቅጽረ ፡
                     ሀገር ።</l>
                  <l n="17"> ወሶቤሃ ፡ ኤርምያስ ፡ ወባሮክ ፡ በከዩ ፡ እንዘ ፡ ይብሉ ፡ እስመ ፡ ይእዜ ፡ አእመርነ ፡ ከመ ፡
                     አማን ፡ ነገር ።</l>
                  <l n="18"> ወአስተብቍዖሙ ፡ ኤርምያስ ፡ ለመላእክት ፡ እንዘ ፡ ይብል ፡ ኣስተበቍዐክሙ ፡ ኵሎ ፡
                     ኢታህጕሉ ፡ ሀገረ ፡ እስከ ፡ እስእሎ ፡ ለእግዚአብሔር ፡ አሐተ ፡ ነገረ ፤ ወነበቦሙ ፡ እግዚእ ፡ ለመላእክት ፡ እንዘ ፡
                     ይብል ፡ ኢታህጕሉ ፡ ሀገረ ፡ እስከ ፡ እትናገር ፡ ምስለ ፡ ኤርምያስ ፡ ኅሩይየ ።</l>
                  <l n="19"> ወሶቤሃ ፡ ተናገረ ፡
                     ኤርምያስ ፡ እንዘ ፡ ይብል ፡ ኣስተበቍዐከ ፡ እግዚእየ ፡ አዝዝ ፡ ሊተ ፡ ከመ ፡ አትናገር ፡ ምስሌከ ፤ ወይቤሎ ፡ ንብብ
                     ፡ ኅሩይየ ፡ ኤርምያስ ፡ ዘትፈቅድ ።</l>
                  <l n="20"> ወይቤሎ ፡ ኤርምያስ ፡ ናሁ ፡ ይእዜ ፡ አእመርነ ።</l>
                  <l n="21"> እግዚእየ
                     ፡ ከመ ፡ ትሜጥዋ ፡ ለሀገር ፡ ውስተ ፡ እደ ፡ ጸላእታ ፡ ወይነሥኣ ፡ ሕዝብ ፡ ዘእምባቢሎን ፤ ወምንተ ፡ ትፈቅድ ፡ ከመ
                     ፡ እግበር ፡ ቅድስተ ፡ ቅኔነ ፡ በኅቡእ ፡ ዘንትቀነይ ፡ ወምንተ ፡ ትፈቅድ ፡ እግበር ፡ ዲቤሆሙ ።</l>
                  <l n="22"> ወይቤሎ ፡
                     እግዚእ ፡ ንሥኦሙ ፡ ውመጥዋ ፡ ለምድር ፡ ወለቤተ ፡ መቅደስ ፡ እንዘ ፡ ትብል ፡ ወአንቲኒ ፡ ምድር ፡ ስምዒ ፡ ቃለ ፡
                     ፈጣሪኪ ፡ ዘፈጠረኪ ፡ በኀይለ ፡ ማያት ፡ ዘኀተመኪ ፡ በ፯ማኅተምት ፡ ተመጠዊ ፡ ሥነኪ ፡ ውዕቀቢ ፡ ንዋየ ፡ ቅኔኪ ፡
                     እስከ ፡ ምጽአቱ ፡ ለፍቁር ።</l>
                  <l n="23"> ወነበበ ፡ ኤርምያስ ፡ ወይቤ ፡ ኣስተበቅውዐከ ፡ እግዚእየ ፡ አርእየኒ ፡
                     ዘእገብር ፡ ለአቤሜሌክ ፡ ኢትዮጵያዊ ፡ ዘውእቱ ፡ ብዙኀ ፡ ዐቀቦሙ ፡ ለሕዝብ ፡ ወለገብርከኒ ፡ ኤርምያስ ፡ ፈድፋደ ፡
                     እምኵሉ ፡ ሰብአ ፡ ሀገር ፡ ወውእቱ ፡ አውፅአኒ ፡ እምውስተ ፡ ዐዘቅተ ፡ ዐምዐም ፡ ወኢይፈቅድ ፡ ሎቱ ፡ ይርአይ ፡
                     ሙስናሃ ፡ ወሀጕላ ፡ ለሀገር ፡ ከመ ፡ ኢይሕዘን ።</l>
                  <l n="24"> ወይቤሎ ፡ እግዚእ ፡ ለኤርምያስ ፡ ፈንዎ ፡ ውስተ ፡ ዐጸደ
                     ፡ ወይን ፡ ዘሀግሪጳስ ፡ በፍኖት ፡ ዘደብር ፡ ወአነ ፡ እከድኖ ፡ እስከ ፡ ኣገብኦሙ ፡ ለሕዝብ ፡ ውስተ ፡ ሀገር ፤
                     ወአንተ ፡ ኤርምያስ ፡ ሖር ፡ ምስለ ፡ ሕዝብ ፡ እስከ ፡ ትበጽሑ ፡ ምድረ ፡ ባቢሎን ፡ ወንበር ፡ ትትኔበይ ፡ ሎሙ ፡
                     እስከ ፡ ኣገብኦሙ ፡ ውስተ ፡ ሀገሮሙ ፤ ወለባሮክሂ ፡ ኅድጎ ፡ ህየ ፡ ውስተ ፡ ኢየሩሳሌም ።</l>
                  <l n="25"> ወነገሮ ፡
                     እግዚእ ፡ ዘንተ ፡ ኵሎ ፡ ለኤርምያስ ፡ ወኀለፈ ፡ እምኀበ ፡ ኤርምያስ ፡ ውስተ ፡ ሰማይ ።</l>
                  <l n="26"> ወኤርምያስ ፡
                     ወባሮክ ፡ ቦኡ ፡ ውስተ ፡ ቤተ ፡ መቅደስ ፡ ወኵሎ ፡ ንዋየ ፡ ዘቅኔሆሙ ፡ መጠውዋ ፡ ለምድር ፡ በከመ ፡ አዘዞሙ ፡
                     እግዚእ ፡ ወሶቤሃ ፡ ሠረበቶ ፡ ምድር ፡ ወነበሩ ፡ ክልኤሆሙ ፡ ወበከዩ ።</l>
                  <l n="27"> ወበሳኒታ ፡ ጸቢሖ ፡ ፈነዎ ፡
                     ኤርምያስ ፡ ለአቤሜሌክ ፡ እንዘ ፡ ይብል ፡ ንሣእ ፡ ከረቦ ፡ ወሖር ፡ እንተ ፡ ፍኖተ ፡ ደብር ፡ ውስተ ፡ ዐጸደ ፡
                     ወይን ፡ ዘሀግሪጳስ ፡ ወአምጽእ ፡ ንስቲተ ፡ በለሰ ፡ ለድውያን ፡ ሕዝብ ፡ እስመ ፡ ትፍሥሕተ ፡ እግዚእ ፡ ሀሎ ፡ ውስተ
                     ፡ ርእስከ ፡ ወስብሐቱ ፤ ወሖረ ፡ ውእቱኒ ፡ በከመ ፡ አዘዞ ።</l>
                  <l n="28"> ውበሳኒታ ፡ ጸቢሖ ፡ ኀይለ ፡ ከላዴዎን ፡
                     ዖድዋ ፡ ለሀገር ፡ ወነፍኀ ፡ በቀርን ፡ ዐቢይ ፡ መልአክ ፡ ወይቤ ፡ ውእቱ ፡ ባኡ ፡ ኀይለ ፡ ከላዴዎን ፡ ናሁ ፡
                     ይትረኀው ፡ ለክሙ ፡ አናቅጽ ።</l>
                  <l n="29"> ወሶቤሃ ፡ ቦአ ፡ ንጉሥ ፡ ምስለ ፡ ሰራዊቱ ፡ ወፄወዉ ፡ ኵሎ ፡ ሕዝበ
                     ።</l>
                  <l n="30"> ወሶቤሃ ፡ ኤርምያስ ፡ ነሥአ ፡ መራኁተ ፡ ዘቤተ ፡ መቅደስ ፡ ወወፅአ ፡ አፍኣ ፡ እምሀገር ፡ ወወገሮ ፡
                     ለዝንቱ ፡ መራኁት ፡ ቅድመ ፡ ፀሓይ ፡ እንዘ ፡ ይብል ፡ ለከ ፡ እብለከ ፡ ፀሓይ ፡ ንሣእ ፡ መራኁተ ፡ ዘቤተ ፡ አምላክ
                     ፡ ወዕቀቦሙ ፡ እስከ ፡ መዋዕል ፡ ዘይሴአለከ ፡ እግዚአብሔር ፡ በእንቲአሁ ፤ እስመ ፡ ለነ ፡ ኢኮነ ፡ ድልወተ ፡ ልደትነ
                     ፡ ለዐቂቦቱ ፡ እስመ ፡ ተረከብነ ፡ ንሕነሰ ፡ እንዘ ፡ ነሐፅና ፡ ለኀጢአትነ ።</l>
                  <l n="31"> ወእንዘ ፡ ይበኪ ፡ ኤርምያስ
                     ፡ ለሕዝብ ፡ አውፅእዎ ፡ እንዘ ፡ ያቴክልዎ ፡ ወነድእዎ ፡ ምስለ ፡ ሕዝብ ፡ እስከ ፡ ባቢሎን ።</l>
                  <l n="32"> ወባሮክሰ ፡
                     ነሥአ ፡ ሐመደ ፡ ወወደየ ፡ ውስተ ፡ ርእሱ ፡ ወነበረ ፡ ወአስቆቀወ ፡ ዘንተ ፡ ሰቆታወ ፡ ወይቤ ፡ በእንተ ፡ ምንት ፡
                     ማሰነት ፡ ኢየሩሳሌም ፡ አላ ፡ በእንተ ፡ ኀጢአቱ ፡ ለፍቁር ፡ ሕዝብ ፡ ወተውህበት ፡ በእደ ፡ ጸላኢሃ ፡ በእንተ ፡
                     ኀጢአትነ ፡ ወዘሕዝብ ፤ አላ ፡ ከመ ፡ ኢይዘኀሩ ፡ ኃጥኣን ፡ ወኢይበሉ ፡ ክህልነ ፡ ነሣኦታ ፡ ለሀገረ ፡ አምላክ ፡
                     በኀይልነ ፡ ኢኮነ ፡ በጽንዕክሙ ፡ ዘክህልክምዋ ፡ አላ ፡ በኀጥአትነ ፡ ተውሀበት ፡ ለክሙ ፤ ወአምላክነ ፡ ይምሕረነ ፡
                     ወያገብአነ ፡ ውስተ ፡ ሀገርነ ፡ ወለክሙሰ ፡ ሕይወት ፡ አልቦ ፤ ብፁዓን ፡ እሙንቱ ፡ አበዊነ ፡ አብርሃም ፡ ወይስሐቅ ፡
                     ወያዕቆብ ፡ እስመ ፡ ወፅኡ ፡ እምዝ ፡ ዓለም ፡ ወኢርእዩ ፡ ሙስናሃ ፡ ለዛቲ ፡ ሀገር ።</l>
                  <l n="33"> ውእምድኅረ ፡ ዘንተ
                     ፡ ተናገረ ፡ ወፅአ ፡ እንዘ ፡ ይበኪ ፡ ውይቤ ፡ አሐዝን ፡ በእንቲአኪ ፡ ኢየሩሳሌም ፡ ወወፅአ ፡ እምሀገር ፡ ወኀደረ ፡
                     ውስተ ፡ መቃብር ፡ ወይመጽኡ ፡ መላእክት ፡ ወይዜንውዎ ፡ በእንተ ፡ ኵሉ ።</l>
               </ab>
            </div>
            <div type="textpart" subtype="part" n="2">
               <ab>
                  <l n="1">ወአቤሜሌክኒ ፡ አምጽአ ፡ በለሰ ፡ ጊዜ ፡ ቀትር ፡ እምኀበ ፡ ለአኮ ፡ ኤርምያስ ፡ ወረከበ ፡ ዕፀ ፡ ጸፍቅተ ፡ ወነበረ
                     ፡ ወአጽለለ ፡ ከመ ፡ ያዕርፍ ፡ ንስቲተ ፡ ወአስመከ ፡ ርእሶ ፡ ዲበ ፡ ሙዳየ ፡ በለስ ፡ ወኖመ ፡ ስሳ ፡ ውስድስተ ፡
                     ዓመተ ፡ ወኢነቅሀ ፡ እምንዋሙ ።</l>
                  <l n="2"> ወእምድኅረዝ ፡ መዋዕል ፡ ተንሥአ ፡ ወነቅሀ ፡ እምንዋሙ ፡ ውይቤ ፡ ዓዲ ፡
                     ሶበ ፡ ኖምኩ ፡ ንስቲተ ፡ እስመ ፡ ዓዲ ፡ ይከብደኒ ፡ ርእስየ ፡ ወኢጥዲኩ ፡ ንዋመ ።</l>
                  <l n="3"> ውከሠተ ፡ ዝኰ ፡
                     ሙዳየ ፡ በለስ ፡ ወረክበ ፡ ዝኰ ፡ በለሰ ፡ ሐዲሳነ ፡ ወያንጸፈጽፍ ፡ ሐሊቦን ።</l>
                  <l n="4"> ወፈቀደ ፡ ይኑም ፡ ዳግመ ፡
                     እስመ ፡ ይከብዶ ፡ ርእሱ ፡ ውኢጥዕየ ፡ ድቃስ ፤ ውይቤ ፡ እፈረህ ፡ ከመ ፡ ኢይኑም ፡ ወኢይጐንዲ ፡ ከመ ፡ ኢይሒሰኒ ፡
                     አቡየ ፡ ኤርምያስ ፡ እስመ ፡ ጽሂቆ ፡ ፈንወኒ ፡ በነግህ ፤ ወይእዜኒ ፡ እትንሣእ ፡ ወአሐውር ፡ እስመ ፡ ሞቀሰ ፡ ዋዕይ
                     ፡ ወአልቦ ፡ ሶበ ፡ የኀድግ ፡ በኵለሄ ።</l>
                  <l n="5"> ወተንሥአ ፡ ወንሥአ ፡ ሙዳየ ፡ በለሱ ፡ ወቦአ ፡ ውስተ ፡ ሀገረ ፡
                     ኢየሩሳሌም ፡ ውኢያእመረ ፡ ሀገረ ፡ ወኢቤቶ ፡ ወይቤ ፡ ቡሩክ ፡ አንተ ፡ እግዚኦ ፡ እስመ ፡ ዐቢይ ፡ ድንጋፄ ፡ ወረደ
                     ፡ ላዕሌሁ ።</l>
                  <l n="6"> ወይቤ ፡ አኮኑ ፡ ዛቲ ፡ ይእቲ ፡ ሀገረ ፡ ኢየሩሳሌም ፤ ዮጊ ፡ እጌጊ ፡ እስመ ፡ እንተ ፡
                     ፍኖተ ፡ ደብር ፡ መጻእኩ ፤ ወእመ ፡ አኮ ፡ እስመ ፡ ይከብደኒ ፡ ርእስየ ፡ ወኢጥዒኩ ፡ ንዋመ ፡ ውይዘነግዐኒ ፡ ልብየ
                     ፤ ወእፎ ፡ እዜኑ ፡ ዘንተ ፡ ነገረ ፡ በኀበ ፡ ኤርምያስ ፡ ዘከመ ፡ ተባዐደተኒ ፡ ሀገር ።</l>
                  <l n="7"> ወኀሠሠ ፡ ኵሎ ፡
                     ትእምርተ ፡ ዘሀሎ ፡ ውስተ ፡ ሀገር ፡ ከመ ፡ ያእምር ፡ ለእመኑ ፡ ኢየሩሳሌም ፡ ይእቲ ።</l>
                  <l n="8"> ወገብአ ፡ ካዕበ ፡
                     ውስተ ፡ ሀገር ፡ ውኀሠሠ ፡ ለእመቦ ፡ ዘያአምሮ ፡ ወኀጥአ ።</l>
                  <l n="9"> ወይቤ ፡ ቡሩክ ፡ አንተ ፡ እግዚኦ ፡ እስመ ፡
                     ዐቢይ ፡ ድንጋፄ ፡ ወድቀ ፡ ላዕሌየ ፤ ወወፅአ ፡ ካዕበ ፡ እምሀገር ፡ ርሑቀ ፡ ወነበረ ፡ እንዘ ፡ የሐዝን ፡ ወእንዘ ፡
                     ኀበ ፡ የሐውር ፡ ኢያአምር ።</l>
                  <l n="10"> ወአንበረ ፡ ዝክወ ፡ ሙዳየ ፡ በለስ ፡ ውይቤ ፡ እነብር ፡ ዝየ ፡ እስከ ፡
                     ያአትት ፡ እግዚአብሔር ፡ ዘንተ ፡ ህየተ ፡ እምላዕሌየ ።</l>
                  <l n="11"> ወእምድኅረዝ ፡ ንቢሮ ፡ ርእየ ፡ ብእሴ ፡ ልሂቀ ፡
                     የአቱ ፡ እምሐቅል ፡ ወይቤሎ ፡ አቤሜሌክ ፡ ለከ ፡ እብለከ ፡ አንተ ፡ ልሂቅ ፡ አይቴ ፡ ይእቲ ፡ ዛቲ ፡ ሀገር ፡
                     ወይቤሎ ፡ አረጋይ ፡ ኢየሩሳሌም ፡ ይእቲ ።</l>
                  <l n="12"> ወይቤሎ ፡ አቤሜሌክ ፡ አይቴ ፡ ሀሎ ፡ ኤርምያስ ፡ ካህን ፡
                     ወባሮክ ፡ ሌዋዊ ፡ ወኵሉ ፡ ሕዝበዝ ፡ ሀገር ፡ እስመ ፡ አልቦ ፡ ዘረክብኩ ።</l>
                  <l n="13"> ወይቤሎ ፡ አረጋይ ፡ አኮኑ ፡
                     እምዛቲ ፡ ሀገር ፡ አንተ ፤ ወይእዜኒመ ፡ ትዜከሮ ፡ ለኤርምያስ ፡ ከመ ፡ ትስአል ፡ በእንቲአሁ ፡ ዘንተ ፡ ኵሎ ፡
                     መዋዕለ ፡ ነቢረከ ፤ ኤርምያስሰኬ ፡ ውስተ ፡ ባቢሎን ፡ ሀሎ ፡ ምስለ ፡ ሕዝብ ፡ እስመ ፡ ተፄወወ ፡ ወተውህበ ፡ ውስተ
                     ፡ እዴሁ ፡ ለናቡከደነጾር ፡ ንጉሠ ፡ ፋርስ ፡ ወሖረ ፡ ህየ ፡ ከመ ፡ ይትነበይ ፡ ሎሙ ።</l>
                  <l n="14"> ውአሜሃ ፡ ሰምዐ ፡
                     አቤሜሌክ ፡ እምኀበ ፡ ውእቱ ፡ አረጋይ ፡ ወይቤሎ ፡ አቤሜሌክ ፡ ሶበ ፡ አኮ ፡ ብእሲ ፡ ልሂቅ ፡ አንተ ፡ እምጸዐልኩከ
                     ፡ ወእምሠሐቁ ፡ ላዕሌከ ፡ አላ ፡ ኢይከውን ፡ ከመ ፡ ያስተሐቅሩ ፡ ሰብአ ፡ ውብእሴ ፡ ልሂቀ ፤ ወሶበ ፡ አኮ ፡ ዘክመዘ
                     ፡ እምእቤ ፡ ዘንጋዕከ ።</l>
                  <l n="15"> ወበእንተሰ ፡ ዘትቤ ፡ ሕዝብ ፡ ተፄወዉ ፡ ውስተ ፡ ባቢሎን ፡ አስራበ ፡ ሰማይ ፡
                     ጥቀ ፡ ለእመ ፡ ወረደ ፡ ዲቤሆሙ ፡ ኢኮነ ፡ ጊዜሁ ፡ ከመ ፡ ይሖሩ ፡ ውስተ ፡ ባቢሎን ፤ ወአንተሰ ፡ ትቤ ፡ ተፄውዉ ፡
                     ውስተ ፡ ባቢሎን ።</l>
                  <l n="16"> ወአንሰ ፡ በከመ ፡ ፈነወኒ ፡ አቡየ ፡ ኤርምያስ ፡ ሖርኩ ፡ ውስተ ፡ ዐጸደ ፡ ወይን ፡
                     ዘሀግሪጳስ ፡ በእንተ ፡ ኅዳጥ ፡ በለስ ፡ ከመ ፡ ነሀብ ፡ ለድውያን ፡ እለ ፡ ውስተ ፡ ሕዝብ ።</l>
                  <l n="17"> ሖርኩ ፡
                     ውበጻሕኩ ፡ ሀየ ፡ ወነሣእኩ ፡ ዘአዘዘኒ ፡ ወተመየጥኩ ፡ ውእንዘ ፡ አሐውር ፡ ረከብኩ ፡ ዕፀ ፡ ወነበርኩ ፡ ታሀቴሃ ፡
                     ከመ ፡ ኣጽልል ፡ እስመ ፡ ጊዜ ፡ ቀትር ፡ ውእቱ ፡ ወእምህየ ፡ አስመኩ ፡ ውስተ ፡ ሙዳየ ፡ በለስ ፡ ወኖምኩ ፡
                     ወነቂህየ ፡ መሰለኒ ፡ ዘጐንደይኩ ፡ ወከሠትኩ ፡ ዘንተ ፡ ሙዳየ ፡ በለስ ፡ ወረከብኩ ፡ እንዘ ፡ ያንጸፈጽፍ ፡ ሐለብ ፡
                     በከመ ፡ ነሣእክዎሙ ፡ ኀሪይየ ፡ ወነዋ ፡ ትብል ፡ አንተሰ ፡ ተፄወዉ ፡ ሕዝብ ፡ ውስተ ፡ ባቢሎን ፤ ወነዋ ፡ ርኢ ፡
                     ከመ ፡ ኢጸምሀየየ ፡ በለሱኒ ።</l>
                  <l n="18"> ወክሠተ ፡ ሎቱ ፡ ሙዳየ ፡ በለስ ፡ ወአርአዮ ፤ ወነጸረ ፡ አረጋይ ፡ ከመ ፡
                     ሐዲስ ፡ ውእቱ ፡ በለስ ፡ ወያንጸፈጽፍ ፡ ሐሊቡ ።</l>
                  <l n="19"> ወሶቤሃ ፡ አንከረ ፡ ውእቱ ፡ አረጋይ ፡ ወይቤሎ ፡
                     ለአቤሜሌክ ፡ ጻድቅ ፡ አንተ ፡ ወልድየ ፡ እስመ ፡ ኢፈቀደ ፡ እም ፡ ላክ ፡ ያርኢከ ፡ ሙስናሃ ፡ ለሀገር ፡ ወአምጽአ ፡
                     አምላክ ፡ ኑዛዜ ፡ ላዕሌከ ፡ ወአህየየከ ፡ ናሁ ፡ ዮም ፡ ስሳ ፡ ወስድስቱ ፡ ዓመት ፡ ኮነ ፡ እምአመ ፡ ተፄህወዉ ፡
                     ሕዝብ ፡ ውስተ ፡ ባቢሎን ።</l>
                  <l n="20"> ውእመ ፡ ትፈቱ ፡ ታእምር ፡ ወትጠይቅ ፡ ወልድየ ፡ ነጽር ፡ ወርኢ ፡ ውስተ ፡
                     ገራውህ ፡ ከመ ፡ ሠርጸ ፡ አዝርእቲሃ ፡ ወለበለስኒ ፡ ከመ ፡ ኢኮነ ፡ ጊዜሁ ፤ ወአእመረ ፡ ከመ ፡ ኢኮነ ፡ ዘመኑ ፡
                     ለዝ ፡ ኵሉ ፡ ሶቤሃ ፡ አቤሜሌክ ፡ ይቤ ፡ በዐቢይ ፡ ቃል ፡ እባርከከ ፡ እግዚኦ ፡ አምላኪየ ፤ አምላከ ፡ ሰማይ ፡
                     ውምድር ፤ ዕረፍቶሙ ፡ ለነፍስ ፡ ጻድቃን ፡ በኵሉ ፡ በሓውርት ።</l>
                  <l n="21"> ወይቤሎ ፡ ለአረጋይ ፡ አይ ፡ ውእቱ ፡ ዝንቱ
                     ፡ ወርኅ ፡ ወይቤሎ ፡ ዐሡሩ ፡ ወሰኑዩ ፡ ለወርኀ ፡ ኔሳን ፡ ዘውእቱ ፡ ሚያዝያ ።</l>
                  <l n="22"> ወእምድኅረ ፡ ዝንቱ ፡
                     ወሀቦ ፡ አቤሜሌክ ፡ ለዝንቱ ፡ አረጋይ ፡ እምዲበ ፡ ዝንቱ ፡ አብላስ ፡ ወይቤሎ ፡ አምላክ ፡ ይምራሕከ ፡ እንተ ፡ ላዕሉ
                     ፡ ሀገረ ፡ ኢየሩሳሌም ።</l>
                  <l n="23"> ወተንሥአ ፡ አቤሜሌክ ፡ ወወፅአ ፡ አፍኣ ፡ እምሀገር ፡ ወጸለየ ፡ ኀበ ፡
                     እግዚአብሔር ፡ ወናሁ ፡ መጽአ ፡ መልአክ ፡ ወመርሖ ፡ ኀበ ፡ ባሮክ ፡ ወረከቦ ፡ ውስተ ፡ መቃብር ፡ እንዘ ፡ ይነብር
                     ።</l>
               </ab>
            </div>
            <div type="textpart" subtype="part" n="3">
               <ab>
                  <l n="1">ወሶበ ፡ ተኣምኁ ፡ ውተባከዩ ፡ በበይናቲሆሙ ፡ ወተሳዐሙ ፡ ውርእየ ፡ በለሰ ፡ ውስተ ፡ ሙዳዩ ፡ ወአልዐለ ፡ አዕይንቲሁ
                     ፡ ውስተ ፡ ሰማይ ፡ ወጸለየ ፡ እንዘ ፡ ይብል ፡ ዐቢይ ፡ ውእቱ ፡ አምላክ ፡ ዘይሁቦሙ ፡ ዐስቦሙ ፡ ለጻድቃኒሁ ፤
                     ተደልቂ ፡ ነፍስየ ፡ ወተፈሥሒ ፡ እንዘ ፡ ትንግሪ ፡ ልበድን ፡ ዘሥጋ ፡ ለቤት ፡ ቅዱስ ፡ ወላሕኪ ፡ ይትመየጥ ፡ ውስተ
                     ፡ ብርሃን ፡ ወእምድኅረዝ ፡ ይመጽእ ፡ ምእመን ፡ ወያገብአኪ ፡ ውስተ ፡ በድንኪ ፤ ሐውጺ ፡ ውስተ ፡ ዘዚአኪ ፡ ድንግልና
                     ፡ ሃይማኖት ፡ ወእመኒ ፡ ተሐይዊ ፤ ሐውጺ ፡ ውስተገዝ ፡ በለስ ፡ ነዋ ፡ ስሳ ፡ ወስድስቱ ፡ ዓመት ፡ እምአመ ፡ ተቀሥሙ
                     ፡ ወኢማሰኑ ፡ ወኢጼኡ ፡ አላ ፡ ሐሊቦሙ ፡ ያንጸፈጽፉ ፡ እስከ ፡ ይእዜ ፤ ከመዝ ፡ ይትገበር ፡ ዲቤኪ ፡ ሥጋየ ፡ እስመ
                     ፡ ዐቀብኪ ፡ ትእዛዘኪ ፡ እምኀበ ፡ መልአክ ፡ ጽድቅ ፤ ዘዐቀበ ፡ ሙዳየ ፡ በለስ ፡ ውእቱ ፡ ካዕበ ፡ የዐቅበኪ ፡
                     በኀይለ ፡ ዚአሁ ።</l>
                  <l n="2"> ወከመዝ ፡ ብሂሎ ፡ ባሮክ ፡ አውሥአ ፡ አቤሜሌክ ፡ ወይቤሎ ፡ ተንሥእ ፡ ካዕበ ፡ ንጸሊ ፡
                     ከመ ፡ ያርእየነ ፡ እግዚእ ፡ ቃላተ ፡ ዘንጽሕፍ ፡ ለኤርምያስ ፡ ውስተ ፡ ባቢሎን ፡ ክድነተ ፡ ዘከደነኒ ፡ ዲቤየ
                     ።</l>
                  <l n="3"> ወጸለየ ፡ ባሮክ ፡ ወይቤ ፡ ኀይልየ ፡ አምላክ ፡ እግዚእ ፡ ውእቱ ፡ ወብርሃን ፡ ዘይወፅእ ፡ እምአፉሁ ፡
                     ኣበድር ፡ ኣስተበቍዐከ ፡ ውእገኒ ፡ ለኂሩትከ ፤ ዐቢይ ፡ ስምከ ፡ ወአልቦ ፡ ዘይክል ፡ አእምሮቶ ፤ አፅምእ ፡ ጸሎተ ፡
                     ገብርከ ፡ ከመ ፡ እሙረ ፡ ይኩን ፡ በልብየ ፡ ፈቃደከ ፡ ለገቢር ፡ ወእፈኑ ፡ ለካህነ ፡ ዚአከ ፡ ኤርምያስ ፡ ውስተ ፡
                     ባቢሎን ።</l>
                  <l n="4"> ወእንዘ ፡ ዘንተ ፡ ይጼሊ ፡ መጽአ ፡ መልአክ ፡ ወይቤሎ ፡ ባሮክ ፡ መካሬ ፡ ብርሃን ፡ ኢተኀሊ ፡
                     ከመ ፡ ትፈኑ ፡ አንተ ፡ ኀበ ፡ ኤርምያስ ፤ ኔሰመ ፡ በሰዐተ ፡ ብርሃን ፡ ይመጽእ ፡ ኀቤከ ፡ ንስር ፡ ወአንተ ፡ ለሊከ
                     ፡ ሐውጽ ፡ በእንተ ፡ ኤርምያስ ፡ ወጸሐፍ ፡ ውስተ ፡ መጽሐፍ ፡ ወበሎሙ ፡ ከመዘ ፡ ለውሉደ ፡ እስራኤል ፡ ዘይከውን ፡
                     እንግዳ ፡ በውስቴትክሙ ፡ ይትፈለጥ ፡ እንተ ፡ ባሕቲቱ ፡ እስከ ፡ ዐሡር ፡ ወሐሙስ ፡ ዕለት ፡ ውእምድኅረዝ ፡ ኣበውአክሙ
                     ፡ ውስተ ፡ ሀገር ፡ ይቤ ፡ እግዚእ ፤ ዘኢተፈልጠ ፡ በዐሡር ፡ ወሐሙስ ፡ እምባቢሎን ፡ ይባእ ፡ ኤርምያስ ፡ ውስተ ፡
                     ሀገር ፡ ወይዝልፎሙ ፡ ለሰብአ ፡ ባቢሎን ፡ ይቤ ፡ እግዚእ ።</l>
                  <l n="5"> ወዘንተ ፡ ብሂሎ ፡ መልአክ ፡ ኀለፈ ፡ እምኀበ
                     ፡ ባሮክ ፡ ወባሮክ ፡ ፈነዎ ፡ እስከ ፡ መርሕብ ፡ ውአምጽአ ፡ ክርታሰ ፡ ወማየ ፡ ሕመት ፡ ወጸሐፈ ፡ እንዘ ፡ ይብል ፡
                     በእንተ ፡ ባሮክ ፡ ገብረ ፡ አምላክ ፡ ይጽሕፍ ፡ መስሐፈ ፡ ለኤርምያስ ፡ ውስተ ፡ ፀዋ ፡ ባቢሎን ፡ ፍሥሓ ፡ ወሐሤት ፡
                     እስመ ፡ ዓምላክ ፡ ኢየኀድገነ ፡ ንፃእ ፡ ሕዙናኒነ ፡ በእንገ ፡ ጽዕለት ፡ ወሙስና ፤ በእንተዝ ፡ አስተምሐረ ፡ እግዚእ
                     ፡ ዲበ ፡ አንብዕነ ፡ ወተዘከረ ፡ ሥርዐተ ፡ ዘአቅደመ ፡ ምስለ ፡ አበዊነ ፡ አብርሃም ፡ ይስሐቅ ፡ ወ ፡ ያዕቆብ
                     ።</l>
                  <l n="6"> ወፈነወ ፡ መላአኮ ፡ ኀቤየ ፡ ወነገረኒ ፡ እላንተ ፡ ነገረ ፡ ዘላአኩ ፡ ኀቤከ ፡ እላ ፡ እማንቱ ፡ ነገር
                     ፡ ዘገብረ ፡ እግዚእ ፡ አምላከ ፡ እስራኤል ፡ ዘአውፅአነ ፡ እምድረ ፡ ግብጽ ፡ ዘእሳት ፡ እስመ ፡ ኢዐቀብክሙ ፡ ኵሎ ፡
                     ጽድቃቲሁ ፡ አላ ፡ አልዐልክሙ ፡ ክበከሙ ፡ ወአግዘፍክሙ ፡ ክሳደክሙ ፡ ቅድሜሁ ፡ ወመጠወክሙ ፡ ውስተ ፡ እቶነ ፡ ባቢሎን
                     ፡ እስመ ፡ ኢሰማዕክሙ ፡ ቃልየ ፡ ይቤ ፡ እግዚአብሔር ፡ እምአፈ ፡ ኤርምያስ ፡ ቍልዔሁ ።</l>
                  <l n="7"> ለእለ ፡ ሰምዑ ፡
                     ኣወፅኦሙ ፡ እምባቢሎን ፡ ወኢይከውኑ ፡ ነግደ ፡ እምኢየሩሳሌም ፡ በባቢሎን ።</l>
                  <l n="8"> ወእመሰ ፡ ትፈቱ ፡ ታእምሮሙ ፡
                     ወታምክሮሙ ፡ ፍትኖሙ ፡ በማየ ፡ ዮርዳኖስ ፡ ወዘኢይሰምዕ ፡ ይትዓመር ፡ በተኣምረ ፡ ዝንቱ ፡ ትእምርት ፡ ዘየዐቢ ፡
                     ማኅተም ።</l>
                  <l n="9"> ወተንሥአ ፡ ባሮክ ፡ ወወፅአ ፡ ጽሒፎ ፡ ከመዝ ፡ እመቃብር ።</l>
                  <l n="10"> ወይቤሎ ፡ ንስር ፡ ባሐከ
                     ፡ ባሮክ ፡ መጋቤ ፡ ሃይማኖት ፡ ወይቤሎ ፡ ባሮክ ፡ እስመ ፡ ኅሩይ ፡ አንተ ፡ እምኵሉ ፡ አዕዋፈ ፡ ሰማይ ፡ ትትናገር
                     ፤ እምብርሃነ ፡ አዕይንቲከ ፡ እሙር ፡ አንተ ፤ ወይእዜኒ ፡ አርእየኒ ፡ ምንተ ፡ ትነብር ፡ በዝየ ።</l>
                  <l n="11"> ወይቤሎ
                     ፡ ንስር ፡ ተፈኖኩ ፡ ዝየ ፡ ከመ ፡ ኵሎ ፡ ቃለ ፡ ዘትፈቅድ ፡ ትልአከኒ ፡ ኪያየ ።</l>
                  <l n="12"> ወይቤሎ ፡ ባሮክ ፡
                     ትክልኑ ፡ እላንተ ፡ ነገረ ፡ አብጽሖ ፡ ኀበ ፡ ኤርምያስ ፡ ውስተ ፡ ባቢሎን ፤ ወይቤሎ ፡ ንስር ፡ በእንተዝ ፡ ተፈነውኩ
                     ።</l>
                  <l n="13"> ወነሥአ ፡ ባሮክ ፡ መጽሐፈ ፡ ወ፲ወ፭በለሰ ፡ እምዝኩ ፡ ሙዳየ ፡ በለስ ፡ ዘአምጽአ ፡ አቤሜሌክ ፡ ወአሰረ
                     ፡ ውስተ ፡ ክሳዱ ፡ ለንስር ።</l>
                  <l n="14"> ወይቤሎ ፡ ለከ ፡ እብል ፡ ንስር ፡ ንጉሦሙ ፡ ለኵሎሙ ፡ አዕዋፍ ፡ ሖር ፡
                     በሰላም ፡ ውበሕይወት ፤ ዜና ፡ አምጽእ ፡ ለነ ፤ ወኢትትመሰሎ ፡ ለቋዕ ፡ ዘፈነዎ ፡ ኖኅ ፡ ወአበየ ፡ ገቢአ ፡ ዳግመ ፡
                     ኀቤሁ ፡ አላ ፡ ተመሰላ ፡ ለርግብ ፡ ዘሥልሰ ፡ አግብአት ፡ ቃለ ፡ ለኖኅ ፤ ከማሁ ፡ አንተኒ ፡ ንሣእ ፡ ዘንተ ፡ ቃላተ
                     ፡ ሠናየ ፡ ለኤርምያስ ፡ ውውለእለ ፡ ሀለዉ ፡ ምስሌሁ ፡ እስራኤል ፡ ከመ ፡ ሠናየ ፡ ይኩንከ ፡ ወንሣእ ፡ ዘንተ ፡
                     ትፍሥሕተ ፡ ለሕዝብ ፡ ኅሩያነ ፡ አምላክ ።</l>
                  <l n="15"> ወእመኒ ፡ ዖዱከ ፡ አዕዋፍ ፡ ኵሉ ፡ ወኵሎሙ ፡ ጸላእያኒሃ ፡
                     ለጽድቅ ፡ እንዘ ፡ ይፈቅዱ ፡ ይቅትሉከ ፡ ተባደር ፡ ወእግዚእ ፡ የሀብከ ፡ ኀይለ ፡ ወኢትትመየጥ ፡ ኢለየማን ፡
                     ወኢለፀጋም ፡ አላ ፡ ከመ ፡ ሐጽ ፡ ዘየሐውር ፡ ርቱዐ ፡ ሖር ፡ በኀይለ ፡ አምላክ ።</l>
                  <l n="16"> ወዘንተ ፡ ብሂሎ ፡
                     ባሮክ ፡ ሰረረ ፡ ንስር ፡ ምስለ ፡ መጽሐፍ ፡ ወሖረ ፡ ውስተ ፡ ባቢሎን ፡ ወአዕረፈ ፡ ዲበ ፡ ዐምድ ፡ ዘአፍኣ ፡
                     እምሀገር ፡ በመካን ፡ ዘገዳም ፡ ወጸንሐ ፡ ህየ ፡ እስከ ፡ የኀልፍ ፡ ኤርምያስ ፡ ወባዕዳን ፡ ሕዝብ ።</l>
                  <l n="17">
                     ወኀለፉ ፡ እንተ ፡ ህየ ፡ ከመ ፡ ይቅብሩ ፡ ብእሴ ፡ ዘሞተ ፡ እስመ ፡ ሰአሎ ፡ ኤርምያስ ፡ ለናቡከደነጾር ፡ እንዘ ፡
                     ይብል ፡ ሀበኒ ፡ ምድረ ፡ ኀበ ።</l>
                  <l n="18"> እቀብር ፡ እምሕዝብየ ፡ ወወሀቦ ።</l>
                  <l n="19"> ውእንዘ ፡ የሐውሩ ፡ ወይበክዩ
                     ፡ ላዕለ ፡ ዘሞተ ፡ በጽሑ ፡ ቅድመ ፡ ዝኩ ፡ ንስር ፡ ወጸርኀ ፡ ንስር ፡ በዐቢይ ፡ ቃል ፡ ወይቤ ፡ ለከ ፡ እብለከ ፡
                     ኤርምያስ ፡ ኅሩየ ፡ አምላክ ፡ ሑር ፡ ወአስተጋብኦሙ ፡ ለኵሎሙ ፡ ሕዝብ ፡ ወይምጽኡ ፡ ዝየ ፡ ከመ ፡ ይስምዑ ፡ ሠናየ
                     ፡ ዜና ፡ ዘአምጻእኩ ።</l>
                  <l n="20"> ወሰሚዖ ፡ ዘንተ ፡ ሰብሖ ፡ ለእግዚአብሔር ፡ ወሶቤሃ ፡ አስተጋብአ ፡ ኵሎ ፡ ሕዝበ ፡
                     ወአንስቲያሆሙ ፡ ወደቂቆሙ ፡ ወበጽሑ ፡ ኀበ ፡ ሀሎ ፡ ንስር ።</l>
                  <l n="21"> ወወረደ ፡ ዝኩ ፡ ንስር ፡ ኀበ ፡ በድን ፡
                     ወኬዶ ፡ ወሐይወ ፡ ወዘንተ ፡ ገብረ ፡ ከመ ፡ ይእመኑ ፡ ወአንክሩ ፡ ኵሉ ፡ ሕዝብ ፡ በእንተ ፡ ዘኮነ ።</l>
                  <l n="22">
                     ወይቤሉ ፡ ዮጊ ፡ ዝንቱ ፡ ውእቱ ፡ አምላክ ፡ ዘአስተርአዮሙ ፡ ለአበዊነ ፡ በገዳም ፡ ምስለ ፡ ሙሴ ፡ ወተመስለ ፡
                     በአምሳለ ፡ ንስር ፡ ወአስተርአየ ፡ ለነ ፡ ከመ ፡ እንተ ፡ ንስር ፡ ዐቢይ ።</l>
                  <l n="23"> ወይቤሎ ፡ ንስር ፡ ለኤርምያስ
                     ፡ እንዘ ፡ ይብል ፡ ነዓ ፡ ወስማዕ ፡ ዘንተ ፡ መጽሐፈ ፡ ወአንብብ ፡ ለሕዝብ ፡ ወአንበበ ፡ ሎሙ ።</l>
                  <l n="24"> ወሶበ ፡
                     ሰምዑ ፡ ሕዝብ ፡ በከዩ ፡ ኵሎሙ ፡ ኅቡረ ፡ ወወደዩ ፡ ሐመደ ፡ ውስተ ፡ ርእሶሙ ፡ ወይቤልዎ ፡ ለኤርምያስ ፡ አድኅነነ
                     ፤ ምንተ ፡ ንግበር ፡ ከመ ፡ ንግባእ ፡ ውስተ ፡ ሀገርነ ።</l>
                  <l n="25"> ወተንሥአ ፡ ኤርምያስ ፡ ወይቤሎሙ ፡ ኵሎ ፡
                     ዘሰማዕክሙ ፡ ውስተ ፡ መጽሐፍ ፡ ከማሁ ፡ ግበሩ ፡ ወያገብአክሙ ፡ ውስተ ፡ ሀገርክሙ ።</l>
                  <l n="26"> ወጸሐፈ ፡ ኤርምያስ ፡
                     መጽሐፈ ፡ ለባሮክ ፡ ከመዝ ፡ እንዘ ፡ ይብል ፡ ወልድየ ፡ ፍቁር ፡ ኢትትሀከይ ፡ ጸሎተ ፡ እንዘ ፡ ትገኒ ፡ ለአምላክ ፡
                     በእንቲአነ ፡ ከመ ፡ ይምርሐነ ፡ ውስተ ፡ ፍኖትነ ፡ እስከ ፡ ንወፅእ ፡ በትእዛዘ ፡ ዝንቱ ፡ ንጉሥ ፡ ኃጥእ
                     ።</l>
                  <l n="27"> ወአንተሰ ፡ ጽድቀ ፡ ረከብከ ፡ በቅድመ ፡ አምላክ ፡ ዘኢኀደገከ ፡ ትምጻእ ፡ ምስሌነ ፡ ከመ ፡ ኢትርአይ ፡
                     እኩየ ፡ ዘይትገበር ፡ ዲቤሆሙ ፡ ለሕዝብ ፡ በባቢሎን ።</l>
                  <l n="28"> በከመ ፡ ኦብ ፡ ዘቦ ፡ ውሉደ ፡ አሐደ ፡ ወውእቱ ፡
                     ተውህበ ፡ ከመ ፡ ይትክወነን ፡ ወእለ ፡ ሀለዉ ፡ ኀበ ፡ አቡሁ ፡ እለ ፡ ይናዝዝዎ ፡ ይከድኑ ፡ ገጾሙ ፡ ከመ ፡
                     ኢይርአይዎ ፡ ለአቡሁ ፡ የኀስር ፡ በሐዘን ፤ ከመዝ ፡ ኪያከ ፡ ተሣሀለከ ፡ አምላክ ፡ ወኢኀደገከ ፡ ትምጻእ ፡ ባቢሎን ፡
                     ከመ ፡ ኢትርአይ ፡ ምንዳቤ ፡ ሕዝብ ።</l>
                  <l n="29"> እስመ ፡ እምአመ ፡ በጻሕነ ፡ ውስተ ፡ ዝንቱ ፡ ሀገር ፡ ኢያዕረፍነ ፡
                     እስከ ፡ ዮም ፡ እምሐዘን ፡ ስሳ ፡ ውስድስቱ ፡ ዓመት ፡ ዮም ፡ እንዘ ፡ ነኀሥሥ ፡ ንርከብ ፡ እምሕዝብ ፡ ስቁላን ፡
                     እምኀበ ፡ ናቡከደነጾር ፡ ንጉሥ ፡ እንዘ ፡ ይበክዩ ፡ ወይብሉ ፡ ተሣሀለነ ፡ አምላክ ፡ ሶር ፤ ወሶበ ፡ ሰማዕኩ ፡ ዘንተ
                     ፡ ነገረ ፡ ሐዘንኩ ፡ ወበክይኩ ፡ ሶበ ፡ ይጼውዑ ፡ ካልአ ፡ አምላከ ፡ ስቁላን ፡ ወይብሉ ፡ ተሣሀለነ ፤ ወካዕበ ፡
                     እዜከር ፡ አነ ፡ በዓለ ፡ ዘገበርነ ፡ በኢየሩሳሌም ፡ ዘእንበለ ፡ ነፄወዉ ፡ ወተዘኪርየ ፡ እገብእ ፡ ውስተ ፡ ቤትየ ፡
                     እንዘ ፡ እጼዐር ፡ ወእበኪ ።</l>
                  <l n="30"> ወይእዜኒ ፡ አስተብቍዑ ፡ ለአምላክነ ፡ በኀበ ፡ ሀለውክሙ ፡ አንተ ፡ ወአቤሜሌክ
                     ፡ በእንተ ፡ ሕዝብ ፡ ከመ ፡ ይስምዑ ፡ ቃልየ ፡ ወንገረ ፡ አፉየ ፡ ከመ ፡ ይፃኡ ፡ እምነ ፡ ፋርስ ።</l>
                  <l n="31">
                     ወይእዜኒ ፡ እብለከ ፡ ኵሎ ፡ መዋዕለ ፡ ዘነበርነ ፡ ዝየ ፡ አኀዙነ ፡ እንዘ ፡ ይብሉ ፡ ንግሩነ ፡ ማሕሌተ ፡ ሐዲሰ ፡
                     እመሓልዪሃ ፡ ለጽዮን ፡ መሓልየ ፡ ዘአምላክክሙ ፡ ወንቤሎሙ ፡ እፎ ፡ ነሐሊ ፡ ለክሙ ፡ እንዘ ፡ ሀሎነ ፡ ውስተ ፡ ምድረ
                     ፡ ነኪር ።</l>
                  <l n="32"> ከመዝ ፡ ጽሒፎ ፡ ኤርምያስ ፡ አሰረ ፡ መጽሐፎ ፡ ውስተ ፡ ክሳደ ፡ ንስር ፡ ወይቤሎ ፡ ሑር ፡
                     በሰላም ፡ ወእግዚእ ፡ የሐውጽ ፡ ላዕሌከ ።</l>
                  <l n="33"> ወሖረ ፡ ንስር ፡ ወሰረረ ፡ ወአብጽሐ ፡ መጽሐፈ ፡ ኀበ ፡ ባሮክ
                     ፡ ወነሢኦ ፡ ባሮክ ፡ አንበበ ፡ መጽሐፈ ፡ ወበከየ ፡ ሶበ ፡ ሰምዐ ፡ ሕማሞሙ ፡ ለሕዝብ ፡ ወምንዳቤሆሙ ።</l>
                  <l n="34">
                     ወኤርምያስሰ ፡ ነሥአ ፡ ውእተ ፡ በለሰ ፡ ወወሀቦሙ ፡ ለድውያን ፡ ለእለ ፡ ውስተ ፡ ሕዝብ ፡ ወነበረ ፡ እንዘ ፡
                     ይሜህሮሙ ፡ ከመ ፡ እይግበሩ ፡ ምግባሮሙ ፡ ለሕዝበ ፡ ባቢሎን ።</l>
               </ab>
            </div>
            <div type="textpart" subtype="part" n="4">
               <ab>
                  <l n="1">ወሶበ ፡ በጽሐ ፡ ዕለት ፡ በዘ ፡ ያወፅኦሙ ፡ አምላክ ፡ ለሕዝብ ፡ እምባቢሎን ፡ ወይቤሎ ፡ እግዚእ ፡ ለኤርምያስ ፡
                     ተንሥእ ፡ አንተ ፡ ወሕዝብከ ፡ ወንዑ ፡ ውስተ ፡ ዮርዳኖስ ፡ ወበሎሙ ፡ ለሕዝብ ፡ ይፈቅድ ፡ እግዚእ ፡ ይክድን ፡
                     ምግባረ ፡ ዘሕዝበ ፡ ባቢሎን ፤ ወለተባዕት ፡ ዘአውሰበ ፡ አንስተ ፡ በዲቤክሙ ፡ ወአንስትኒ ፡ እለ ፡ አውሰባ ፡ እምኔሆሙ
                     ፡ ንፍትኖሙ ፤ ወእለ ፡ ሰምዑከሰ ፡ ኣገብኦሙ ፡ ውስተ ፡ ኢየሩሳሌም ፡ ወለእለሰ ፡ ኢሰምዑከ ፡ ኢትኅድጎሙ ፡ ይባኡ ፡
                     ውስቴታ ።</l>
                  <l n="2"> ወኤርምያስ ፡ ከመዝ ፡ አንበበ ፡ ሎሙ ፡ ዘንተ ፡ ኵሎ ፡ ወአምጽኦሙ ፡ ውስተ ፡ ዮርዳኖስ ፡ ከመ ፡
                     ይፍትኖሙ ።</l>
                  <l n="3"> ወእንዘ ፡ ይነግሮሙ ፡ ዘንተ ፡ ነገረ ፡ ዘይቤሎ ፡ እግዚእ ፡ ናፈቁ ፡ እለ ፡ አውሰቡ ፡ ወኢፈቀዱ
                     ፡ ከመ ፡ ይስምዕዎ ፡ ለኤርምያስ ፡ ወቦ ፡ እለ ፡ ይቤልዎ ፡ ኢነኀድግ ፡ አንስቲያነ ፡ ለዓለም ፡ ንነሥኦን ፡ ምስሌነ ፡
                     ውስተ ፡ ሀገርነ ፤ ወኀለፉ ፡ እምዮርዳኖስ ፡ ወበጽሑ ፡ ውስተ ፡ ኢየሩሳሌም ።</l>
                  <l n="4"> ወቆሙ ፡ ኤርምያስ ፡ ወባሮክ ፡
                     ወአቤሜሌክ ፡ እንዘ ፡ ይብሉ ፡ ኵሉ ፡ ብእሲ ፡ ዘአውሰበ ፡ እምባቢሎን ፡ ኢይበውእ ፡ ውስተ ፡ ሀገርነ ፤ ወይቤሉ ፡ እለ
                     ፡ አውሰቡ ፡ አንስተ ፡ ለቢጾሙ ፡ ተንሥኡ ፡ ንግባእ ፡ ውስተ ፡ ባቢሎን ፡ ወኀለፉ ፡ ውገብኡ ።</l>
                  <l n="5"> ወሶበ ፡
                     ርእይዎሙ ፡ ሰብአ ፡ ባቢሎን ፡ ወፅኡ ፡ ከመ ፡ ኢይትቀበልዎሙ ፡ ወኢኀደግዎሙ ፡ ከመ ፡ ይባኡ ፡ ውስተ ፡ ባቢሎን ፡
                     እንዘ ፡ ይብሉ ፡ አንትሙ ፡ ቅድመ ፡ ኪያነ ፡ ጸላእክሙነ ፡ ወበኅቡእ ፡ ወፃእክሙ ፡ እምኀቤነ ፡ ወበእንተ ፡ ዝንቱ ፡
                     ኢትበውኡ ፡ ውስተ ፡ ሀገርነ ፡ እስመ ፡ ተማሐልነ ፡ በስመ ፡ አምላክነ ፡ ከመ ፡ ኪያክሙ ፡ ወአዋልዲክሙ ፡ ኢንትዌከፍ ፡
                     እስመ ፡ በኅቡእ ፡ ኀለፍክሙ ፡ እምኀቤነ ።</l>
                  <l n="6"> ወሰሚዖሙ ፡ ከመዝ ፡ ገብኡ ፡ ውስተ ፡ ኢየሩሳሌም ፡ ወሐነጹ ፡
                     ሎሙ ፡ አህጉረ ፡ ውስተ ፡ አድያሚሃ ፡ ለኢየሩሳሌም ፡ ወሰመይዋ ፡ ለዝኩ ፡ ሀገር ፡ ሰማርያ ፡ ወፈነወ ፡ ኀቤሆሙ ፡
                     ኤርምያስ ፡ እንዘ ፡ ይብል ፡ ነስሑ ፡ ወንዋ ፡ ይመጽእ ፡ መልአከ ፡ ጽድቅ ፡ ወያገብአክሙ ፡ ውስተ ፡ መካንክሙ ፡
                     ዘነዋኅ ።</l>
               </ab>
            </div>
            <div type="textpart" subtype="part" n="5">
               <ab>
                  <l n="1">ወነበሩ ፡ እንዘ ፡ ይትፌሥሑ ፡ ወይሠውዑ ፡ ሰቡዐ ፡ ዕለተ ፡ በእንተ ፡ ሕዝብ ።</l>
                  <l n="2"> ወአመ ፡ ዐሡር ፡ ዕለት ፡
                     እምዘ ፡ ተገብረ ፡ ዝንቱ ፡ አዕረገ ፡ ኤርምያስ ፡ መሥዋዕተ ፡ ባሕቲቱ ።</l>
                  <l n="3"> ወጸለየ ፡ ኤርምያስ ፡ እንዘ ፡
                     ይብል ፡ ቅዱስ ፡ ቅዱስ ፡ ቅዱስ ፡ አንተ ፡ መዐዛ ፡ ጥዑም ፡ ለሰብእ ፡ ወ ፡ ብርሃን ፡ ዘበአማን ፡ ዘታበርህ ፡ ሊተ
                     ፡ እስከ ፡ አነ ፡ እበጽሕ ፡ ቅድሜከ ፤ ኣስተበቍዐከ ፡ በእንተ ፡ ሕዝብከ ፡ ወእስእለከ ፡ በእንተ ፡ ቃለ ፡ መዐርዒር ፡
                     ዘሱራፌል ፡ ወበእንተ ፡ መዐዛ ፡ ዕጣን ፡ ዘኪሩቤል ፤ እስእለከ ፡ እወ ፡ ማሕሌታይ ፡ ሚካኤል ፡ መልአክ ፡ ጽድቅ ፡
                     ውእቱ ፡ ዘያርኁ ፡ አናቅጸ ፡ ጽድቅ ፡ እስከ ፡ ይበውእዎን ፡ ኣስተበቍዐከ ፡ እግዚእ ፡ ለኵሉ ፡ ወእግዚእ ፡ ዘኵሎ ፡
                     ይእኅዝ ፡ ወኵሎ ፡ ፈጠረ ፡ ዘያስተርኢ ፡ ወዘኢተወልደ ፡ ዘኵሎ ፡ ፈጸመ ፡ ወኵሉ ፡ ፍጥረት ፡ ኅቡእ ፡ ሀሎ ፡ ኀቤሁ ፡
                     ዘእንበለ ፡ ይትገበሩ ፡ በኅቡእ ።</l>
                  <l n="4"> ወዘንተ ፡ ጸለየ ፡ ወፈጺሞ ፡ ጸሎቶ ፡ ቆመ ፡ ኤርምያስ ፡ ውስተ ፡ ቤተ ፡
                     መቅደስ ፡ ወምስሌሁ ፡ ባሮክ ፡ ወአቤሜሌክ ፡ ወኮነ ፡ ኤርምያስ ፡ ከመ ፡ አሐዱ ፡ ብእሲ ፡ ዘወፅአ ፡ ነፍሱ ፡
                     እምላዕሌሁ ።</l>
                  <l n="5"> ወሶቤሃ ፡ ወድቁ ፡ ባሮክ ፡ ውአቤሜሌክ ፡ ወዐውየዉ ፡ በዐቢይ ፡ ቃል ፡ ወይቤሉ ፡ ወይ ፡ ለነ
                     ፡ አቡነ ፡ ኤርምያስ ፡ ካህነ ፡ አምላክ ፡ ኀለፈ ፡ እምኔነ ።</l>
                  <l n="6"> ውሰሚዖሙ ፡ ከመዝ ፡ ሕዝብ ፡ ሮጹ ፡ ኀቤሁ ፡
                     ወረከብዎ ፡ ለኤርምያስ ፡ ውዱቀ ፡ ወምውተ ፡ ወበከዩ ፡ ውሠጠጡ ፡ አልባሲሆሙ ፡ ወወደዩ ፡ ሐመደ ፡ ዲበ ፡ ርእሶሙ ፡
                     ወበከዩ ፡ ብካየ ፡ መሪረ ።</l>
                  <l n="7"> ወእምድኅረ ፡ አስተዳለዉ ፡ በዘ ፡ ይቀብርዎ ፡ መጽአ ፡ ቃል ፡ ዘይብል ፡
                     ኢትግንዝዎ ፤ ሕያው ፡ ውእቱ ፡ ወነፍሱ ፡ ትገብእ ፡ ዲበ ፡ ሥጋሁ ፡ ዳግመ ።</l>
                  <l n="8"> ወሰሚዖሙ ፡ ዘንተ ፡ ቃለ ፡
                     ኢገነዝዎ ፡ አላ ፡ ነበሩ ፡ እንዘ ፡ የዐቅብዎ ፡ ዐውዶ ፡ ሠሉሰ ፡ መዋዕለ ፡ እስከ ፡ ትገብእ ፡ ነፍሱ ፡ ውስተ ፡
                     ሥጋሁ ።</l>
                  <l n="9"> ወኮነ ፡ ቃል ፡ በማእክለ ፡ ኵሎሙ ፡ ወይቤ ፡ ሰብሕዎ ፡ በአሐዱ ፡ ቃል ፡ ሰብሕዎ ፡ ለአምላክ ፡
                     ወኵልክሙ ፡ ሰብሑ ፡ ለመሲሕ ፡ ወልደ ፡ አምላክ ፡ ዘያንቅሀክሙ ፡ ወይኴንነክሙ ፡ ኢየሱስ ፡ ወልደ ፡ አምላክ ፡ ብርሃን
                     ፡ ለኵሉ ፡ ዓለም ፡ ወማኅቶት ፡ ዘኢይጠፍእ ፡ ወሕይወት ፡ ዘሃይማኖት ።</l>
                  <l n="10"> ወይከውን ፡ እምድኅረዝ ፡ መዋዕል ፡
                     ሠላስ ፡ ምእት ፡ ወሠላስ ፡ ሰንበታት ፡ ዘመዋዕል ፡ ለምጽአቱ ፡ ውስተ ፡ ምድር ፡ ዕፅ ፡ ሕይወት ፡ ዘሀሎ ፡ ውስተ ፡
                     ገነት ፡ ወኢተተክለ ፡ ይሬስይሙ ፡ ለኵሉ ፡ ዕፅ ፡ ዘያወፅእ ፡ ፍሬ ፡ ወይቡሳነ ፡ ከመ ፡ ይምጽኡ ፡ ኀቤሁ ፡ ወይሬስዮሙ
                     ፡ ከመ ፡ ይግበሩ ፡ ፍሬ ፡ ወይሥረጹ ፡ ወፍሬሆሙ ፡ ይነብር ፡ ምስለ ፡ መላእክት ።</l>
                  <l n="11"> ወበእንተ ፡ ተክለ ፡
                     ዕፀው ፡ ከመ ፡ ይለምልሙ ፡ ወያንኁ ፡ ነሀብ ፡ ጸባሕተ ፡ ለኢዮር ፡ ከመ ፡ ኢይይበስ ፡ ሥረዊሆሙ ፡ ከመ ፡ ተክል ፡
                     ዘኢአኀዘ ፡ ሥርዉ ፡ ምድረ ።</l>
                  <l n="12"> ወዘሕብረ ፡ ቀይሕ ፡ ያጸዐዱ ፡ ከመ ፡ ፀምር ፡ ወማይ ፡ ዘጥዑም ፡ መሪረ ፡
                     ይከውን ፡ ወመሪር ፡ ጥዑመ ፡ ይከውን ፡ በዐቢይ ፡ ሐሤት ፤ ወትፍሥሕታተ ፡ አምላክ ፡ ለደሰያት ፡ ከመ ፡ ይፍረዩ ፡ ፍሬ
                     ፡ በነገረ ፡ አፉሁ ፡ ወልደ ፡ ዚአሁ ።</l>
                  <l n="13"> ወውእቱ ፡ ለሊሁ ፡ ይበውእ ፡ ውስተ ፡ ዓለም ፡ ወየኀሪ ፡ ሎቱ ፡
                     ሐዋርያተ ፡ ዐሠርተ ፡ ውክልኤተ ፡ ከመ ፡ ይትረአይ ፡ ሎሙ ፡ ዘአነ ፡ ርኢኩ ፡ ስርግወ ፡ ዘይትፌኖ ፡ እምኀበ ፡ አቡሁ
                     ፡ ዘይመጽእ ፡ ውስተ ፡ ዓለም ፡ ወውስተ ፡ ደብረ ፡ ዘይት ፡ ይከይድ ፡ ወያጸግብ ፡ ነፍሰ ፡ ርኅብተ ።</l>
                  <l n="14">
                     ወከመዝ ፡ ነገረ ፡ ኤርምያስ ፡ በእንተ ፡ ወልደ ፡ አምላክ ፡ ከመ ፡ ይመጽእ ፡ ውስተ ፡ ዓለም ።</l>
                  <l n="15"> ወሶበ ፡
                     ሰምዑ ፡ ዘንተ ፡ ሕዝብ ፡ ተምዑ ፡ በእንተ ፡ ዝንቱ ፡ ወይቤሉ ፡ ዝንቱ ፡ ውእቱ ፡ ነገራት ፡ ዘኢሳይያስ ፡ ወልደ ፡
                     አሞጽ ፡ ዘይብል ፡ ርኢኩ ፡ አምላከ ፡ ወልደ ፡ አምላክ ፤ ይእዜኒ ፡ ተንሥኡ ፡ ንግበር ፡ ዲቤሁ ፡ በከመ ፡ ገበርነ ፡
                     ዲበ ፡ ኢሳይያስ ፡ ውይቤሉ ፡ መንፈቆሙ ፡ አልቦ ፤ ዳእሙ ፡ በእብን ፡ ንወግሮ ።</l>
                  <l n="16"> ወጸርኁ ፡ ሎሙ ፡ ባሮክ ፡
                     ወአቤሜሌክ ፡ እንዘ ፡ ይብሉ ፡ በዛቲ ፡ ሞት ፡ ኢትቅትልዎ ።</l>
                  <l n="17"> ወሐዘኑ ፡ ባሮክ ፡ ወአቤሜሌክ ፡ በእንተ ፡
                     ኤርምያስ ፡ ወዓዲ ፡ ኢኀደግዎ ፡ ይዜንዎሙ ፡ ኅቡኣተ ፡ ዘርእየ ።</l>
                  <l n="18"> ወይቤሎሙ ፡ ኤርምያስ ፡ አርምሙ ፡ ኢትብክዩ
                     ፡ እስመ ፡ ኢይክሉ ፡ ቀቲሎትየ ፡ እስከ ፡ እዜንወክሙ ፡ ኵሎ ፡ ዘርኢኩ ፤ ወይእዜኒ ፡ አምጽኡ ፡ ሊተ ፡ አሐተ ፡ እብነ
                     ፡ ወአምጽኡ ፡ ሎቱ ፡ እብነ ፡ አሐተ ፡ ወአቀማ ፡ ወይቤ ፡ ብርሃን ፡ ዘለዓለም ፡ ረሲ ፡ ዛተ ፡ እብነ ፡ ከመ ፡
                     ርእየተ ፡ ሰብእ ፡ ትኩን ፤ ወሶቤሃ ፡ ኮነ ፡ እብን ፡ በርእየተ ፡ ኤርምያስ ፡ ዘይመስሎ ።</l>
                  <l n="19"> ወአኀዙ ፡
                     ይውግርዎ ፡ ለእብን ፡ እንዘ ፡ ይመስሎሙ ፡ ኤርምያስሃ ።</l>
                  <l n="20"> ወኤርምያስ ፡ ዜነዎሙ ፡ ለባሮክ ፡ ወለአቤሜሌክ ፡
                     ኵሎ ፡ ዘርእየ ፡ ኅቡኣተ ፡ ወእምድኅረዝ ፡ ፈጺሞ ፡ ነጊሮቶሙ ፡ ሖረ ፡ ወቆመ ፡ ማእከለ ፡ ሕዝብ ፡ ፈቂዶ ፡ ከመ ፡
                     ይፈጽም ፡ ምግቦ ።</l>
                  <l n="21"> ወሶቤሃ ፡ ጸርኀ ፡ ሎሙ ፡ ዝኩ ፡ እብን ፡ ወይቤ ፡ ኦአብዳን ፡ ደቂቀ ፡ እስራኤል ፡
                     በእንተ ፡ ምንት ፡ ትዌግሩኒ ፡ እንዘ ፡ ታመስሉኒ ፡ ኤርምያስሃ ፡ ወኤርምያስ ፡ ንዋ ፡ ማእከሌክሙ ፡ ይቀውም
                     ።</l>
                  <l n="22"> ወሶበ ፡ ርእይዎ ፡ ሮጹ ፡ ምስለ ፡ ብዙኅ ፡ እብን ፡ ወፈጸሙ ፡ ዐልዎ ፡ ወቀበርዎ ፡ ወነሥኡ ፡ ውእተ ፡
                     እብነ ፡ ወአንበሩ ፡ ውስተ ፡ መቃብሪሁ ፡ ወረሰይዎ ፡ ከመ ፡ እንተ ፡ ማዕጾ ፡ ውጸሐፉ ፡ ውስቴቱ ፡ እንዘ ፡ ይብሉ ፡
                     ነዋ ፡ ዝንቱ ፡ ውእቱ ፡ ረድኡ ፡ ለኤርምያስ ።</l>
               </ab>
            </div>
         </div>
      </body>
   </text>
</TEI>