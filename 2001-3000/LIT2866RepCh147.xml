<?xml version="1.0" encoding="UTF-8"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
schematypens="http://relaxng.org/ns/structure/1.0"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" type="work" xml:lang="en" xml:id="LIT2866RepCh147">
   <teiHeader xml:base="https://betamasaheft.eu/">
      <fileDesc>
         <titleStmt>
            <title xml:id="t1" xml:lang="gez">መልክአ፡ ጊዮርጊስ፡</title>
            <title corresp="#t1" type="normalized" xml:lang="gez">Malkǝʾa Giyorgis</title>
            <title corresp="#t1" xml:lang="en">Malkǝʾ-hymn to St George</title>
            <editor role="generalEditor" key="AB"/>
            <funder>Akademie der Wissenschaften in Hamburg</funder>
         </titleStmt>
         <publicationStmt>
            <authority>Hiob-Ludolf-Zentrum für Äthiopistik</authority>
            <publisher>Die Schriftkultur des christlichen Äthiopiens und Eritreas: Eine multimediale
               Forschungsumgebung / Beta maṣāḥǝft</publisher>
            <pubPlace>Hamburg</pubPlace>
            <availability>
               <licence target="http://creativecommons.org/licenses/by-sa/4.0/"> This file is
                  licensed under the Creative Commons Attribution-ShareAlike 4.0. </licence>
            </availability>
         </publicationStmt>
         <sourceDesc>
            <p>Work of the literatures of Ethiopia and Eritrea</p>
         </sourceDesc>

      </fileDesc>
      <encodingDesc>
         <xi:include xmlns:xi="http://www.w3.org/2001/XInclude"
            href="https://raw.githubusercontent.com/BetaMasaheft/Documentation/master/prefixDef.xml">
            <xi:fallback>
               <p>Definitions of prefixes used.</p>
            </xi:fallback>
         </xi:include>
      </encodingDesc>
      <profileDesc>
         <langUsage>
            <language ident="en">English</language>
            <language ident="gez">Gǝʿǝz</language>
         </langUsage>
         <textClass>
            <keywords scheme="#ethioauthlist">
               <term key="Poetry"/>
               <term key="ChristianLiterature"/>
               <term key="Hagiography"/>
            </keywords>
         </textClass>
      </profileDesc>
      <revisionDesc>
         <change who="PL" when="2016-07-26">Created XML record from Ethio authority google
            spreadsheet</change>
         <change who="MV" when="2017-05-13">Added keywords and incipit</change>
         <change when="2024-09-17" who="ES">added text</change>
      </revisionDesc>
   </teiHeader>
   <text xml:base="https://betamasaheft.eu/">
      <body>
         <div type="bibliography">
            <listBibl type="editions">
               <bibl>
                  <ptr target="bm:Chaine1913Rep"/>
                  <citedRange unit="item">147</citedRange>
               </bibl>
            </listBibl>
         </div>
         <div type="edition" xml:lang="gez">
            <div type="textpart">
               <ab>
                  <lg type="stanza" n="1">
                     <l>ሰላም፡ ለዝክረ፡ ስምከ፡ ዘሰሌዳ፡ ሞገስ፡ መጽሐፉ። ዘያሜኒ፡ ኵሎ፡ ወዘያስተሴፉ፡ ፪ማ፡</l>
                     <l>ጥዑመ፡ ዜና፡ ጊዮርጊስ፡ ለሐሊበ፡ ዕጐልት፡ ሱታፉ፡ ማ፡ ሰላምከ፡ ወረድኤትከ፡ በላዕሌየ፡</l>
                     <l>ያዕርፉ። አኮ፡ ለምዕር፡ ዳዕሙ፡ ለዝላፉ።</l>
                  </lg>
                  <lg type="stanza" n="2">
                     <l>ሰላም፡ ለድማኅከ፡ በቅብዐ፡ ደመ፡ ስምዕ፡ ዘተሤረየ። አመ፡ ተወክፈ፡ ርእስከ፡ ዘሰፌልያ፡</l>
                     <l>ሥቃየ፡ ፪ማ፡ ጊዮርጊስ፡ ልዳዊ፡ ቃውመ፡ ነፍስየ፡ ማ፡ እንበለ፡ ይፈጽማ፡ ከናፍርየ፡ ስመ፡</l>
                     <l>ዚኣከ፡ ስምየ። በጊዜ፡ ምንዳቤ፡ በለኒ፡ ሀለወኩከ፡ ዝየ፡ ።</l>
                  </lg>
                  <lg type="stanza" n="3">
                     <l>ሰላም፡ ለርእስከ፡ ዘዘበጥዎ፡ በመዝረብ። እስከ፡ ይውኅዝ፡ ናላከ፡ ከመ፡ ዘአሥራብ፡ ፪ማ፡</l>
                     <l>ጊዮርጊስ፡ ልዳዊ፡ ዘቀጰዶቅያ፡ ኮከብ፡ ማ፡ አስተፋጥን፡ ለረዲኦትየ፡ በጊዜ፡ ምንዳቤ፡</l>
                     <l>ወጻህብ። ለረዲእ፡ ወልዱ፡ ፍቁር፡ ከመ፡ ይጔጕዕ፡ አብ፡ ።</l>
                  </lg>
                  <lg type="stanza" n="4">
                     <l>ሰላም፡ ለገጽከ፡ ዘገለውዎ፡ ዓላውያን፡ በጻሕለ፡ ሐፂን፡ ርሱን፡ ፪ማ፡ ለለጸዋዕኩ፡ ስመከ፡</l>
                     <l>ውስተ፡ ገጸ፡ ኵሉ፡ መካን፡ ማ፡ ፈረስከ፡ ጽዕድወ፡ ስን፡ እስከ፡ ሶበ፡ ይትነፋሕ፡ ቀርን።</l>
                     <l>ዕንቋዕ፡ ይብል፡ ጊዮርጊስ፡ ረባን፡ ።</l>
                  </lg>
                  <lg type="stanza" n="5">
                     <l>ሰላም፡ ለቀራንብቲከ፡ ሐረተ፡ ሥቃያት፡ እለ፡ አዝለፋ። መዋዕለ፡ ዓመታት፡ ሰቡዑ፡ እስከነ፡</l>
                     <l>ሐለፋ፡ ፪ማ፡ ጊዮርጊስ፡ መዋዒ፡ ለትዕግሥት፡ ዘትትዓጸፋ፡ ማ፡ ለነፍስየ፡ ምስለ፡ ነፍስከ፡</l>
                     <l>ከመ፡ ትረሲ፡ ምዕራፋ፡ ። እትሜነይ፡ ተምኔተ፡ ወእሴፎ፡ ተስፋ፡ ።</l>
                  </lg>
                  <lg type="stanza" n="6">
                     <l>ሰላም፡ ለአዕይንቲከ፡ እለ፡ ኢገገጻ፡ ለርእይ። ትግርምተ፡ ዱድያኖስ፡ መምዕላይ፡ ፪ማ፡</l>
                     <l>አመ፡ ተገድፈ፡ ሥጋከ፡ ውስተ፡ ክርየተ፡ ግብ፡ ድኁይ፡ ማ፡ በከመ፡ መጠቀከ፡ እደ፡ ፀሐይ፣፡</l>
                     <l>ዕጓለ፡ ዳግሚት፡ ሰማይ። እምግበ፡ ሙስና፡ ምጥቀኒ፡ ጊዮርጊስ፡ ባሕርይ።</l>
                  </lg>
                  <lg type="stanza" n="7">
                     <l>ሰላም፡ ለአዕዛኒከ፡ ጊዮርጊስ፡ ረቡኒ። አራዊተ፡ ኅለት፡ ኰናኒ፡ ፪ማ፡ እንዘ፡ በአፍአ፡ ሰላመ፡</l>
                     <l>ይትናገሩኒ፡ ማ፡ ከመ፡ ትስማዕ፡ ወታኅሥሮሙ፡ ለእለ፡ በኅቡዕ፡ ሮዱኒ። ህየንተ፡ ዕዝንየ፡</l>
                     <l>ዕዝንከ፡ ይኩነኒ።</l>
                  </lg>
                  <lg type="stanza" n="8">
                     <l>ሰላም፡ ለመላትሒከ፡ እለ፡ አውኃዛ፡ ደመ፡ ከመ፡ ሞገድ። አመ፡ ተወቅአ፡ ርእስከ፡</l>
                     <l>በሰፌልያ፡ ክቡድ፡ ፪ማ፡ ጊዮርጊስ፡ እጹር፡ በውስተ፡ ምክያድ፡ ማ፡ ተማኅፀንኩ፡</l>
                     <l>በሥቃይከ፡ ዘተወከፍከ፡ በዓውድ። ቤዛ፡ ኃጣውእየ፡ ይኩን፡ ፃማከ፡ ፍድፉድ፡ ።</l>
                  </lg>
                  <lg type="stanza" n="9">
                     <l>ሰላም፡ ለአዕናፊከ፡ እለ፡ ረሰያ፡ ፍጉገ። እምሥዋዐ፡ ጣዖት፡ ርኩስ፡ ጽንሐሐ፡ መዓዛ፡ ዘዓርገ፡</l>
                     <l>፪ማ፡ ጊዮርጊስ፡ መዋዒ፡ ደራጎነ፡ ቢሩት፡ ፀዋገ፡ ማ፡ ከመ፡ ታዕትት፡ እምአዕናፍየ፡</l>
                     <l>ዘቀትለ፡ ፀራዊ፡ ድላገ። ውኂዘ፡ ረድኤትከ፡ ይኩን፡ በአፉየ፡ ዓይገ፡ ።</l>
                  </lg>
                  <lg type="stanza" n="10">
                     <l>ሰላም፡ ለከናፍሪከ፡ እለ፡ ተከሥታ፡ ለዘምሮ። ስመ፡ ኢየሱስ፡ ክርስቶስ፡ መምለክያነ፡</l>
                     <l>ጣዖት፡ ለአስተኃፍሮ፡ ፪ማ፡ ጊዮርጊስ፡ ሰማዕት፡ ዕጉሠ፡ ሕማም፡ ወተጽዕሮ፡ ማ፡ ፈረስከ፡</l>
                     <l>ዘትጼዓኖ፡ እንዘ፡ ያስተቃንፅ፡ እግሮ። ለረዊደ፡ ፀርየ፡ ይሩፅ፡ ወኢያንትግ፡ በድሮ፡ ።</l>
                  </lg>
                  <lg type="stanza" n="11">
                     <l>ሰላም፡ ለአፉከ፡ እንተ፡ በዲቤሁ፡ አንበሐብሐ። ቅጥራነ፡ ኵነኔ፡ ዘፈልሐ፡ ፪ማ፡ ጊዮርጊስ፡</l>
                     <l>ቅድሜከ፡ ቀዊምየ፡ በፍሥሐ፡ ማ፡ እምፈተውኩ፡ በንባብከ፡ ትጸግወኒ፡ አምኃ። ስዒመ፡</l>
                     <l>አፉከሰ፡ ኅሊናየ፡ ፈርሀ፡ ።</l>
                  </lg>
                  <lg type="stanza" n="12">
                     <l>ሰላም፡ ለአስናኒከ፡ ቈዓ፡ አጣዕዎ፡ ዘኢሔካ። ኮከበ፡ ልዳ፡ ጊዮርጊስ፡ መዓድመ፡ ዋካ፡ ፪ማ፡</l>
                     <l>ለቤሩታዊት፡ ወለት፡ እምአፈ፡ ደራጎን፡ አመ፡ ቤዘውካ፡ ማ፡ ለነፍሰ፡ ዚአየ፡ እምእደ፡</l>
                     <l>ፀራዊ፡ መሐካ፡ እስመ፡ ትንብልናከ፡ ዘልፈ፡ ረስየት፡ ምስማካ፡ ።</l>
                  </lg>
                  <lg type="stanza" n="13">
                     <l>ሰላም፡ ለልሳንከ፡ ዘነበበ፡ ጽድቆ። ለስመ፡ ኢየሱስ፡ ክርስቶስ፡ ቅድመ፡ ዓላውያን፡</l>
                     <l>በኢናፍቆ፡ ፪ማ፡ ጊዮርጊስ፡ ዕጉሥ፡ ለመንገለ፡ ሥቃይ፡ ጻዕቆ፡ ማ፡ ልሳንየ፡ ለውዳሴከ፡</l>
                     <l>እስመ፡ ረሰይኩ፡ መሰንቆ። በመትልወ፡ ስምከ፡ ጸሐፍ፡ ለስምየ፡ ኁልቆ።</l>
                  </lg>
                  <lg type="stanza" n="14">
                     <l>ሰላም፡ ለቃልከ፡ በቅድመ፡ ዱድያኖስ፡ ዘአጐድጐደ። እንዘ፡ ይብል፡ አነ፡ ክርስቲያናዊ፡</l>
                     <l>ገሃደ፡ ፪ማ፡ ጊዮርጊስ፡ ሥቃየ፡ እንተ፡ ረሰይከ፡ ማዕደ፡ ማ፡ እኃዊከ፡ ሰማዕታት፡ እንዘ፡</l>
                     <l>የዐውዱከ፡ ዓውደ። በዲበ፡ ድማየ፡ ነዓ፡ ከመ፡ ታንብር፡ እደ፡ ።</l>
                  </lg>
                  <lg type="stanza" n="15">
                     <l>ሰላም፡ ለእስትንፋስከ፡ እስትንፋሰ፡ አሶት፡ ዝክቱ። ጸበለ፡ ምውታን፡ ሕዝብ፡ ዘአሕየወ፡</l>
                     <l>በነፊሆቱ፡ ማ፡ ጊዮርጊስ፡ ጸሐቅ፡ ለረዲኦትየ፡ ለለሰዓቱ፡ ማ፡ ቦኑ፡ አርክ፡ ለአርኩ፡</l>
                     <l>ዘያፈቅሮ፡ በከንቱ። አኮኑ፡ በውስተ፡ ኵሉ፡ ይትራድኦ፡ ሉቱ፡ ።</l>
                  </lg>
                  <lg type="stanza" n="16">
                     <l>ሰላም፡ ለጕርዔከ፡ በሰሪበ፡ ስቴ፡ ዘኅምዝ። ዘኢተዳደቆን፡ እከየ፡ ሰዖዛዝ፡ ፪ማ፡ ጊዮርጊስ፡</l>
                     <l>ስቁል፡ በዲበ፡ ድንባዝ፡ ማ፡ ይጸልል፡ በላዕሌየ፡ አድኅኖትከ፡ አዚዝ፡ ከመ፡ ይጼልሉ፡</l>
                     <l>ለዖፍ፡ ዘገዳም፡ አርዝ፡ ።</l>
                  </lg>
                  <lg type="stanza" n="17">
                     <l>ሰላም፡ ለክሣድከ፡ ዘተመሰለ፡ ምንሐረ። በአንቅዖ፡ ሀሊብ፡ ወማይ፡ እመ፡ በመጥባሕት፡</l>
                     <l>ተመትረ፡ ፪ማ፡ ጊዮርጊስ፡ ዘጾርከ፡ ሥቃየ፡ ኵነኔ፡ መጽዕረ፡ ማ፡ በለኒ፡ በቃለ፡ ብሥራት፡</l>
                     <l>ከመ፡ ነሀሉ፡ ኅቡረ። ጥቃ፡ ቤተ፡ ፍስየ፡ ለከ፡ ሐነጽኩ፡ ማኅደረ።</l>
                  </lg>
                  <lg type="stanza" n="18">
                     <l>ሰላም፡ ለመትከፍትከ፡ ክበደ፡ ሥቃያት፡ ማሕምመ፡ በአዝልፎ፡ ትዕግሥት፡ ዘፆረ፡</l>
                     <l>ሰብዓተ፡ አክራመ፡ ፪ማ፡ ጊዮርጊስ፡ መርድ፡ ለጸቢአ፡ ፀርየ፡ ፍጽመ፡ ማ፡ እኂዘከ፡ በትረ፡</l>
                     <l>መዊዕ፡ ወነሣአከ፡ ቀስታመ። ከመ፡ ነዓዊ፡ ያርብሕ፡ ዘይሜርድ፡ ገዳመ፡ ።</l>
                  </lg>
                  <lg type="stanza" n="19">
                     <l>ሰላም፡ ለዘባንከ፡ ዘተሞጥሐ፡ ምንዳቤ። ጊዜያተ፡ ምዕተ፡ መቅሰፍተ፡ ጥብጣቤ፡ ፪ማ፡</l>
                     <l>ጊዮርጊስ፡ ምዑዝ፡ እምጼና፡ ሐንክሶ፡ ወከርቤ፡ ማ፡ ኅሊናየ፡ ዘተመነየ፡ ወልሳንየ፡ ዘይቤ።</l>
                     <l>እንበለ፡ አጽርኦ፡ ፍጡነ፡ ኩነኒ፡ ወሀቤ፡ ።</l>
                  </lg>
                  <lg type="stanza" n="20">
                     <l>ሰላም፡ ዕብል፡ ለእንግድዓከ፡ ታቦቶ። ቀኖተ፡ ሐጺን፡ ዘኢያመመቶ፡ ፪ማ፡ ጊዮርጊስ፡</l>
                     <l>ዘርዕ፡ ፍሬ፡ ማዕረረ፡ ጽድቅ፡ ዘበአምዕቶ፡ ማ፡ ሥርናየ፡ ሥጋከ፡ አመ፡ የሐዩ፡ መዊቶ።</l>
                     <l>ለኅጠተ፡ ሥጋየ፡ ረሲ፡ ምስሌሁ፡ እትወቶ።</l>
                  </lg>
                  <lg type="stanza" n="21">
                     <l>ሰላም፡ ለሕፅንከ፡ ትዕግሥተ፡ ኵነኔ፡ ዘተወክፈ። ወክበደ፡ ሥቃይ፡ ዘሐቀፈ፡ ፪ማ፡</l>
                     <l>ጊዮርጊስ፡ ለከ፡ ኀበ፡ ዕረፍት፡ ተነፅፈ፡ ማ፣፡ ለበጺሕ፡ እመ፡ ስእንኩ፡ እምቀልቀለ፡ ጌጋይ፡</l>
                     <l>ኃሊፈ። አድኅኖትከ፡ ለአሥርሮ፡ ይኩነኒ፡ ክንፈ፡ ።</l>
                  </lg>
                  <lg type="stanza" n="22">
                     <l>ሰላም፡ ለአዕዳዊከ፡ እለ፡ ሐማ፡ በማዕሠር። አመ፡ ላዕሌከ፡ ውኅዙ፡ አሥራበ፡ ኵነኔ፡ ወጻዕር፡</l>
                     <l>። ጊዮርጊስ፡ ምርሐኒ፡ ፍናወ፡ ልቡና፡ ወምክር፡ ። ከመ፡ እርባሕ፡ ንዋየ፡ ክብር፡ በምግባረ፡</l>
                     <l>ሰላም፡ ወፍቅር። እኮ፡ ብዕላ፡ ብሩር፡ ዘይ፡ ወርስ፡ ነኪር፡ ።</l>
                  </lg>
                  <lg type="stanza" n="23">
                     <l>ሰላም፡ ለመዛርዒከ፡ ከም፡ ቀስተ፡ ብርት፡ እለ፡ ጸንዐ። ለረጊዘ፡ አርዌ፡ በረምሕ፡ እንበለ፡</l>
                     <l>ምምዓ፡ ፪ማ፡ ጊዮርጊስ፡ በለኒ፡ ለጸውዖ፡ ስምየ፡ በዕለተ፡ መርዓ፡ ማ፡ ነዓ፡ ነዓ፡ ውስተ፡</l>
                     <l>ውሳጤ፡ ጽርሕ፡ ነዓ። ፍቁረ፡ ዚአየ፡ ኢትቁም፡ በአፍአ፡ ።</l>
                  </lg>
                  <lg type="stanza" n="24">
                     <l>ሰላም፡ ለኵርናዓቲከ፡ ኩርናዓ፡ አናብስት፡ ዘተመሰሉ። ለቀቲለ፡ ደራጎን፡ አርዌ፡ አመ፡</l>
                     <l>ተኀየሉ፡ ፪ማ፡ ጊዮርጊስ፡ ኃያል፡ ወፍቁር፡ በኀበ፡ ኵሉ። ኃይለ፡ ኵርናዕከ፡ በኵር፡ ናዕየ፡</l>
                     <l>የሀሉ። ለቀቲለ፡ ከይሲ፡ ፀርየ፡ አሠረከ፡ እትሉ፡ ።</l>
                  </lg>
                  <lg type="stanza" n="25">
                     <l>ሰላም፡ ዕብል፡ እመተከ፡ መአድመ። በሐብለ፡ ማዕሠር፡ ዘሐመ፡ ፪ማ፡ ጊዮርጊስ፡ ኪያከ፡</l>
                     <l>እስመ፡ ረሰይኩ፡ ቃውመ፡ ማ፡ በንብረትየ፡ ወተንሥኦትየ፡ ከመ፡ ኢይስሐት፡ ፍጹመ።</l>
                     <l>በአምሳለ፡ ነቢይ፡ ዘይከውን፡ አይድዐኒ፡ ቅድመ፡ ።</l>
                  </lg>
                  <lg type="stanza" n="26">
                     <l>ሰላም፡ ለእራኃቲከ፡ በቅንዋት፡ እለ፡ ተሰፍሑ። ተስፋ፡ መዊዕ፡ ዘልፈ፡ እንዘ፡ ይጸንሑ፡</l>
                     <l>፪ማ፡ ጊዮርጊስ፡ ተወከፍ፡ ስእለትየ፡ ለለጽባሑ፡ ማ፡ ኢመፍትው፡ አርክ፡ ለአርኩ፡ ጊዜ፡</l>
                     <l>ይስእል፡ ኀቤሁ። ለእመ፡ ኦሆ፡ ፍጡነ፡ ኢይቤ፡ ኪያሁ፡</l>
                  </lg>
                  <lg type="stanza" n="27">
                     <l>ሰላም፡ ዕብል፡ አፃብአ፡ እዴከ፡ የውጣ። ወለአጽፋሪሆን፡ ዓዲ፡ ዲበ፡ ከተማሆን፡ ዘተለብጣ፡</l>
                     <l>፪ማ፡ ጊዮርጊስ፡ ኩኑን፡ ለዓራተ፡ ሐጺን፡ በውስጣ፡ ማ፡ ቅዱሳት፡ አብዒከ፡ ዲበ፡ ርእስየ፡</l>
                     <l>ይሱጣ። ቅብዐ፡ ቅድስና፡ ዕፍረተ፡ ዘዕፁብ፡ ሤጣ፡ ።</l>
                  </lg>
                  <lg type="stanza" n="28">
                     <l>ሰላም፡ ለገቦከ፡ በመኃትወ፡ ጽጒ፡ ዘሐለለ። ወበተሰትሮ፡ ዘቆስለ፡ ፪ማ፡ ጊዮርጊስ፡ ኀቤከ፡</l>
                     <l>እስመ፡ ልብየ፡ ተሰቅለ፡ ማ፡ መርዓዊ፡ ሰማያዊ፡ አመ፡ ይገብር፡ በዓለ። በጥቃ፡ ገቦከ፡</l>
                     <l>ለእኩን፡ ውዑለ፡ ።</l>
                  </lg>
                  <lg type="stanza" n="29">
                     <l>ሰላም፡ ለከርሥከ፡ ዘተጠውቀ፡ በሕቁ። ለፆረ፡ ዓምደ፡ ዕብን፡ እምጻዕቁ፡ ፪ማ፡ ቅዱስ፡</l>
                     <l>ጊዮርጊስ፡ ለእግዚአብሔር፡ ልጹቁ፡ ማ፡ መሰንቆ፡ ንባብከ፡ መስተፍሥሒተ፡ ውስተ፡</l>
                     <l>ዕዝነ፡ ልብየ፡ ዕንቁ። በነፆራረ፡ ላህ፡ ማሕምም፡ ከርሥየ፡ ኢትንቁ፡ ።</l>
                  </lg>
                  <lg type="stanza" n="30">
                     <l>ሰላም፡ ለልብከ፡ ዘኢፀንሰ፡ ጻዕረ፡ በተ፡ ማዕልዮ። ወኢወለደ፡ ኃጢአተ፡ ምክንያተ፡</l>
                     <l>ለአመክንዮ፡ ። ጊዮርጊስ፡ ትጉህ፡ ነግሀ፡ ነግህ፡ ለአስተስርዮ፡ ማ፡ ከመ፡ ይተግህ፡ በዓለ፡</l>
                     <l>ቤት፡ እንዘ፡ ይዋሂ፡ ንዋዮ። ነፍሰ፡ ዚአየ፡ ዕቀብ፡ ኢታንትግ፡ ዋህዮ።</l>
                  </lg>
                  <lg type="stanza" n="31">
                     <l>ሰላም፡ ለኵልያቲከ፡ እለ፡ ተፈትኑ፡ ከመ፡ መዝገብ። በማኅቶተ፡ ጥበቡ፡ ለአብ፡ ፪ማ፡</l>
                     <l>ጊዮርጊስ፡ ኃያል፡ ረዳኤ፡ ምንዱብ፡ ማ፡ ይዕግተኒ፡ ዘበዓቂብ፡ አድኅኖትከ፡ ዕፁብ። ከመ፡</l>
                     <l>የአግቶ፡ ፍጹመ፡ ለመዓር፡ ንህብ።</l>
                  </lg>
                  <lg type="stanza" n="32">
                     <l>ሰላም፡ ለኅሊናከ፡ ዘመከረ፡ በልባዌ። በሞቱ፡ መበተንሥኦቱ፡ ለተሳትፎ፡ መርዓዌ፡ ፪ማ፡</l>
                     <l>ዓቃቤ፡ ሥራይ፡ ጊዮርጊስ፡ መፈውሰ፡ ደዌ፡ ማ፡ ለወለት፡ ከመ፡ ቤዘውካ፡ እምአፈ፡</l>
                     <l>ደራጎን፡ አርዌ። ተረፈ፡ ሕይወትየ፡ ቤዙ፡ እምኵሉ፡ ምንሳዌ፡ ።</l>
                  </lg>
                  <lg type="stanza" n="33">
                     <l>ሰላም፡ ለአማዑቲከ፡ ወለንዋየ፡ ውስጥከ፡ ክዕዋት። አመ፡ አጸሩከ፡ በምክያድ፡ ከመ፡ አስካለ፡</l>
                     <l>ወይን፡ ወዘይት፡ ፪ማ፡ ጊዮርጊስ፡ ክቡር፡ መክብበ፡ ሰማዕት፡ ማ፡ በእንተ፡ አባላቲከ፡ እለ፡</l>
                     <l>ተከፍላ፡ ለኀበ፡ አሠርቱ፡ መክፈልት። (ክፍላት)፡ ኢይሰስል፡ እምኔየ፡ ዘለከ፡ ረድኤት፡ ።</l>
                  </lg>
                  <lg type="stanza" n="34">
                     <l>ሰላም፡ ለኅንብርትከ፡ ማዕከለ፡ ከርሥ፡ ሥዩም። ዘይመስል፡ ስኑ፡ ዓይነ፡ ማኅተም፡ ፪ማ፡</l>
                     <l>ጊዮርጊስ፡ ማኅቶት፡ ዘዲበ፡ ተቅዋም፡ ማ፡ ይትለካዕ፡ ውስተ፡ ልብየ፡ ፍቅረ፡ ዘአከ፡</l>
                     <l>አዳም። ከመ፡ ፍቅረ፡ ሕፃን፡ ልኩዕ፡ ኀበ፡ አብ፡ ወእም፡ ።</l>
                  </lg>
                  <lg type="stanza" n="35">
                     <l>ሰላም፡ ለሐቌከ፡ ዘቅናተ፡ መዊዕ፡ ቅናቱ። ማዕሠረ፡ ደራጎን፡ ዘኮነ፡ በረምሕከ፡ ጊዜ፡ ርግዘቱ፡</l>
                     <l>፪ማ፡ ጊዮርጊስ፡ ጽዱል፡ ከመ፡ ወርኃ፡ ገሀህ፡ ዘየሐቱ፡ ማ፡ ይሠየም፡ ውስተ፡ ሐቌየ፡</l>
                     <l>ቅንዓተ፡ ሐቌከ፡ ዝንቱ፡ ማ፡ እምጸብአ፡ ጸላዒ፡ እትዓቀብ፡ ወእትባላህ፡ ቦቱ፡ ።</l>
                  </lg>
                  <lg type="stanza" n="36">
                     <l>ሰላም፡ ለአቊያጺከ፡ መጻውርተ፡ ማኅፈድ፡ ዘሥጋ። አምሳለ፡ አዕማድ፡ ርቱዓት፡ እምነ፡</l>
                     <l>መከየድ፡ ዘዓርጋ፡ ማ፡ ጊዮርጊስ፡ ርሱይ፡ በትርሢተ፡ ሞገስ፡ ወጸጋ፡ ማ፡ ይትከዓው፡</l>
                     <l>በላዕሌየ፡ ለሰላምከ፡ ፈለጋ። ከመ፡ ተከዜ፡ ግብፅ፡ ምሉዕ፡ ዘኢኮነ፡ ንትጋ፡ ።</l>
                  </lg>
                  <lg type="stanza" n="37">
                     <l>ሰላም፡ ለአብራኪከ፡ አስተብርኮ፡ እለ፡ መነና፡ ለአጵሎን፡ ወለአቴና፡ ማ፡ ጊዮርጊስ፡</l>
                     <l>ኅሩይ፡ መዐድመ፡ ዜና፡ ማ፡ አብራኪከ፡ ለአብራክየ፡ ምጽንዐተ፡ ይኩና። እመ፡ ኢትክል፡</l>
                     <l>እምትት፡ ሐበይ፡ ሕፃና፡ ።</l>
                  </lg>
                  <lg type="stanza" n="38">
                     <l>ሰላም፡ ለአዕጋሪከ፡ ዘተሞቅሐ፡ ከመ፡ አብድ። በርኅወተ፡ ዓቢይ፡ ጕንድ፡ ፪ማ፡ ገባሬ፡</l>
                     <l>መንክራት፡ ጊዮርጊስ፡ በአቍጽሎ፡ ይቡስ፡ ዓምድ፡ ፡ ከመ፡ እንግር፡ ኃይለ፡ ዚአከ፡</l>
                     <l>ለዘይመጽእ፡ ነገድ። ተራድአኒ፡ በገሃድ፡ ከመ፡ አብ፡ ለወልድ፡ ።</l>
                  </lg>
                  <lg type="stanza" n="39">
                     <l>ሰላም፡ ለሰኳንዊከ፡ ውስተ፡ ዓፀደ፡ ስም፡ ዘአንሳህለላ። ዱድያኖስሃ፡ ወጣዖታቲሁ፡ ይጽዓላ፡</l>
                     <l>፪ማ፡ ጊዮርጊስ፡ ኵኑን፡ ለዓራተ፡ ሐፂን፡ በነበልባላ፡ ማ፡ ስመከ፡ በተአምኖ፡ ሶበ፡</l>
                     <l>እጼውዕ፡ በኵላ። ረዳኢኪ፡ አነ፡ ለነፍስየ፡ በላ፡ ።</l>
                  </lg>
                  <lg type="stanza" n="40">
                     <l>ሰላም፡ ለመከየድከ፡ በአሣዕነ፡ ቅትራት፡ ዘተጽዕረ። እስከነ፡ ሖርከ፡ ድቡት፡ ሶበ፡ ስእንከ፡</l>
                     <l>ሰጊረ፡ ፪ማ፡ ጊዮርጊስ፡ ፍቅርከ፡ በላዕሌየ፡ ኃደረ፡ ማ፡ ኀበ፡ መከየድከ፡ መከየድየ፡</l>
                     <l>አመኀፅን፡ ወትረ። እምስነ፡ አርዌ፡ ዘይጸንሕ፡ ከም፡ ይንስክ፡ እግረ፡ ።</l>
                  </lg>
                  <lg type="stanza" n="41">
                     <l>ሰላም፡ ዕብል፡ ለአጻብዒከ፡ ዘአዕጋር። ወዘዳቤሆን፡ አጽፋር፡ ማ፡ ጊዮርጊስ፡ ኵኑን፡</l>
                     <l>በውላጤ፡ ብርት፡ ዘሦር፡ ማ፡ ተማኅፀንኩ፡ በሥቃይከ፡ ወበፃማከ፡ መንክር። እምነ፡</l>
                     <l>መሥገርት፡ ኅቡዕ፡ ወማዕገት፡ ሥውር፡ ።</l>
                  </lg>
                  <lg type="stanza" n="42">
                     <l>ሰላም፡ ሰላም፡ ለአካለ፡ ቆምከ፡ ዕብሎ። ሥነ፡ አርዝ፡ ኅሩይ፡ ዘኢይትማሰሎ፡ ፪ማ፡ ለከ፡</l>
                     <l>ይብለከ፡ ልሳየ፡ በተሀብሎ፡ ማ፡ ጊዮርጊስ፡ ለተፃብኦ፡ ዕድዋነ፡ ሕይወትየ፡ ኵሎ፡</l>
                     <l>አስተጋይድ፡ ፈረሰከ፡ ወእብድር፡ እምዓውሎ፡ ።</l>
                  </lg>
                  <lg type="stanza" n="43">
                     <l>ሰላም፡ ዕብል፡ ለመልክአቲከ፡ ኵሎን። እለሂ፡ ጸዋዕኩ፡ ወኢጸዋዕኩ፡ ስሞን፡ ፪ማ፡</l>
                     <l>ጊዮርጊስ፡ ጽሩይ፡ ወርቀ፡ ኤላውጦን፡ ማ፡ ክድነኒ፡ ሞገሰ፡ ሥን፡ እንተ፡ የዓውዶ፡</l>
                     <l>ብፁዓን። ወአጥዕም፡ ዝክርየ፡ በዝክርከ፡ ወይን፡ ።</l>
                  </lg>
                  <lg type="stanza" n="44">
                     <l>ሰላም፡ ለፀአተ፡ ነፍስከ፡ ጽዋዕ፡ ደመ፡ ስምዕ፡ ሰሪቦ፡ እማኅፈደ፡ ሥጋ፡ በገድል፡ መከራ፡</l>
                     <l>ሥቃይ፡ ድኅረ፡ ረከቦ፡ ፪ማ፡ ጊዮርጊስ፡ ስመከ፡ ሶበ፡ እጼውዕ፡ በአስተርክቦ፡ ማ፡</l>
                     <l>ረድኤትከ፡ ኀበ፡ ሀሎኩ፡ በአርአያ፡ ብእሲ፡ ቀሪቦ። ለትካዘ፡ ልብየ፡ ዘልፈ፡ ያሰስል፡ ዕፀቦ።</l>
                  </lg>
                  <lg type="stanza" n="45">
                     <l>ሰላም፡ ለበድነ፡ ሥጋከ፡ እምርጢነ፡ ገለአድ፡ ዘተኀርየ። በላዕለ፡ ድውያን፡ ፈውስ፡ እስመ፡</l>
                     <l>ፈድፋደ፡ አርአየ፡ ፪ማ፡ ጊዮርጊስ፡ ለከ፡ ትብለከ፡ ነፍስየ። በበድነ፡ ሥጋከ፡ ተማኅፀንኩ፡</l>
                     <l>ኢታስተሐፍር፡ ተስፋየ፡ ማ፡ ስእለተ፡ ከናፍርየ፡ ስማዕ፡ ወፈጽም፡ ጻሕቅየ፡ ።</l>
                  </lg>
                  <lg type="stanza" n="46">
                     <l>ሰላም፡ ለግንዘተ፡ ሥጋከ፡ በእደ፡ አግብርቲከ፡ ክልዔ። ድኅረ፡ ሰለጥከ፡ መዊተ፡ እንዘ፡ ብከ፡</l>
                     <l>ተስፋ፡ ትንሣኤ፡ ፪ማ፡ ጊዮርጊስ፡ ዘፆርከ፡ ሥቃየ፡ ዓመታት፡ ሱባኤ፡ ማ፡ ስመከ፡</l>
                     <l>በተአምኖ፡ ሶበ፡ አወትር፡ ጽዋዔ። አሥራበ፡ ረድኤትከ፡ ያጥልል፡ ዘዚአየ፡ ጕርዔ፡ ።</l>
                  </lg>
                  <lg type="stanza" n="47">
                     <l>ሰላም፡ ለመቃብሪከ፡ ምክሐ፡ እድያሚሃ፡ ወዓጸዱ። ለምድረ፡ ሙላድከ፡ ልዳ፡ ፪ማ፡</l>
                     <l>ጊዮርጊስ፡ ዘልፈ፡ ሀብተ፡ በረከት፡ ዘእፈቅዳ፡ ፡ ከመ፡ ትጸጊ፡ ሕንባበ፡ ረዳ፡ ለኢያሪኮ፡</l>
                     <l>በዓውዳ። በዲበ፡ ድማኅየ፡ ትጽጊ፡ እምሰማይ፡ ወሪዳ፡ ።</l>
                  </lg>
                  <lg type="stanza" n="48">
                     <l>ሰላም፡ ለፍልሰተ፡ ሥጋከ፡ ውስተ፡ ልዳዊ፡ ታዕካ። እምብሔረ፡ ፋርስ፡ ባቲ፡ ለሥቃየ፡ ስም፡</l>
                     <l>ድኅረ፡ ፈጸምካ፡ ፪ማ፡ ጊዮርጊስ፡ ፍሡሕ፡ መስተፍሥሔ፡ አልባብ፡ ከመ፡ ምህርካ፡ ማ፡</l>
                     <l>ፍልሰተ፡ ሥጋከ፡ ለፍልሰተ፡ ድንግል፡ ተውሳካ። በዓለ፡ ትንሣኤ፡ ዕለተ፡ ዋካ፡ ትመስል፡ ፋሲካ።</l>
                  </lg>
                  <lg type="stanza" n="49">
                     <l>ተወከፍ፡ ሰላምየ፡ ዘንተ፡ ስብሐተ፡ ወይባቤ። ከመ፡ ጼና፡ ስኂን፡ ወመዓዛ፡ ከርቤ።</l>
                     <l>ጊዮርጊስ፡ ኩነኒ፡ በኪዳንከ፡ ዓቃቤ። አንተ፡ ምስካይየ፡ በጊዜ፡ ምንዳቤ፡ ተሰጠው፡ ቃልየ፡</l>
                     <l>ወሰልጥ፡ ዘእቤ።</l>
                  </lg>
                  <lg type="stanza" n="50">
                     <l>ኦ፡ አምላከ፡ ቅዱስ፡ ጊዮርጊስ፡ ዕቀበኒ፡ ወአድኅነኒ፡ እመከራ፡ ሥጋ፡ ወነፍስ፡ ሊተ፡ ለገበርከ፡</l>
                     <l>ዕገሌ፡ ለዓለመ፡ ዓለም፡ አሜን።</l>
                  </lg>
               </ab>
            </div>
         </div>
      </body>
   </text>
</TEI>
