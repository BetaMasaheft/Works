<?xml version="1.0" encoding="UTF-8"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
schematypens="http://relaxng.org/ns/structure/1.0"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0" type="work" xml:lang="en" xml:id="LIT2879RepCh160">
   <teiHeader xml:base="https://betamasaheft.eu/">
      <fileDesc>
         <titleStmt>
            <title xml:id="t1" xml:lang="gez">መልክአ፡ ቴዎድሮስ፡</title>
            <title corresp="#t1" xml:lang="gez" type="normalized">Malkǝʾa Tewodros</title>
            <title corresp="#t1" xml:lang="en">Image of Theodore (the Oriental)</title>
            <editor key="AD"></editor>
            <editor role="generalEditor" key="AB"/>
            <funder>Akademie der Wissenschaften in Hamburg</funder>
         </titleStmt>
         <publicationStmt>
            <authority>Hiob-Ludolf-Zentrum für Äthiopistik</authority>
            <publisher>Die Schriftkultur des christlichen Äthiopiens und Eritreas: Eine multimediale Forschungsumgebung / Beta maṣāḥǝft</publisher>
            <pubPlace>Hamburg</pubPlace>
            <availability>
               <licence target="http://creativecommons.org/licenses/by-sa/4.0/">
                  
                                    This file is licensed under the Creative Commons
                                    Attribution-ShareAlike 4.0. 
               </licence>
            </availability>
         </publicationStmt>
         <sourceDesc>
            <p>Work of the literatures of Ethiopia and Eritrea</p>
         </sourceDesc>
         
      </fileDesc>
      <encodingDesc>
         <xi:include xmlns:xi="http://www.w3.org/2001/XInclude" href="https://raw.githubusercontent.com/BetaMasaheft/Documentation/master/prefixDef.xml">
            <xi:fallback>
               <p>Definitions of prefixes used.</p>
            </xi:fallback>
         </xi:include>
      </encodingDesc>
      <profileDesc>
         <langUsage><language ident="en">English</language><language ident="gez">Gǝʿǝz</language></langUsage>
         <textClass>
            <keywords scheme="#ethioauthlist">
               <term key="Poetry"/>        
               <term key="ChristianLiterature"/>
               <term key="Hagiography"/>
            </keywords>
         </textClass>
      </profileDesc>
      <revisionDesc>
         <change who="PL" when="2016-07-26">Created XML record from Ethio authority google spreadsheet</change>
         <change who="MV" when="2017-05-13">Added keywords and incipit</change>
         <change who="ES" when="2024-12-10">Added the text, title, relations and bibl (A.
            Dickinson's database)</change>
      </revisionDesc>
   </teiHeader>
   <text xml:base="https://betamasaheft.eu/">
      <body>
         <div type="bibliography">
            <listRelation>
               
               <relation name="ecrm:P129_is_about" active="LIT2879RepCh160" passive="PRS9472Theodore"></relation>
               <relation name="skos:exactMatch" active="LIT2879RepCh160" passive="https://w3id.org/malke/2879/"></relation>
            </listRelation>
            <listBibl type="editions">
               <bibl><ptr target="bm:MgWebsite"/></bibl>
               <bibl>
                  <ptr target="bm:Chaine1913Rep"/>
                  <citedRange unit="item">160</citedRange>
               </bibl>
            </listBibl>
         </div>
         <div type="edition" xml:lang="gez">
            <div type="textpart" xml:id="malke">
               <lg type="stanza" n="1">
                  <l n="1">ሰላም፡ ለዝክረ፡ ስምከ፡ ዘትእምርተ፡ መስቀል፡ ጥንተ፡ ፊደሉ፨</l>
                  <l n="2">ወለሥዕርትከ፡ ድሉል፡ ወጸሊም፡ ዘሕብረ፡ ቋዕ፡ አምሳሉ፨</l>
                  <l n="3">ቴዎድሮስ፡ ኀያል፡ እግዚአብሔር፡ መልአከ፡ ኃይሉ፨</l>
                  <l n="4">ከመ፡ እወድስከ፡ በኍልቈ፡ መልክእከ፡ ኵሉ፨</l>
                  <l n="5">ሐዋዘ፡ አንብበኒ፡ ዘይረትዕ፡ ወይደሉ፨</l>
               </lg>
               <lg type="stanza" n="2">
                  <l n="1">ሰላም፡ ለርእስከ፡ ዘአክሊለ፡ መዊእ፡ ትርሲቱ፨</l>
                  <l n="2">ወለገጽከ፡ ስቡሕ፡ ዘያስተፌሥሕ፡ ሥነ፡ ርእየቱ፨</l>
                  <l n="3">ቴዎድሮስ፡ በገድል፡ ለክርስቶስ፡ ሰማዕተ፡ ሞቱ፨</l>
                  <l n="4">ሀበኒ፡ በረከተከ፡ ወጸግወኒ፡ በከንቱ፨</l>
                  <l n="5">ነዳየ፡ አእምሮ፡ ወሬዛ፡ ከመ፡ አብዐል፡ ቦቱ፨</l>
               </lg>
               <lg type="stanza" n="3">
                  <l n="1">ሰላም፡ ለቀራንብቲከ፡ ለዐቂበ፡ ኵሉ፡ ማዕቅቡ፨</l>
                  <l n="2">ወለዐይንከ፡ ዋሕድ፡ ሰላም፡ ዘምስለ፡ ካዕቡ፨</l>
                  <l n="3">ቴዎድሮስ፡ ያዕቆብ፡ ለእግዚአብሔር፡ መክፈልተ፡ ሕዝቡ፨</l>
                  <l n="4">አሕዛበ፡ ምድር፡ ለዕበይከ፡ አምኃ፡ ስብሐት፡ ወሀቡ፨</l>
                  <l n="5">ሕዝብኒ፡ ጽድቀከ፡ ነበቡ፨</l>
               </lg>
               <lg type="stanza" n="4">
                  <l n="1">ሰላም፡ ሰላም፡ ለአእዛኒከ፡ ክልኤ፨</l>
                  <l n="2">ወለመላትሒ፡ አፈዋት፡ እለ፡ ይጸንዋ፡ እምቅብአ፡ ግምዔ፨</l>
                  <l n="3">ቴዎድሮስ፡ ሰማዕት፡ እንዘ፡ ትሔሊ፡ ተስፋ፡ ትንሣኤ፨</l>
                  <l n="4">ተዐገሥከ፡ ቀኖተ፡ ሞት፡ ቅድመ፡ ዘዕልዋን፡ ጉባኤ፨</l>
                  <l n="5">እለ፡ ይዘርዉ፡ ሥጋ፡ ሰብእ፡ ከመ፡ እክል፡ በመስዔ፨</l>
               </lg>
               <lg type="stanza" n="5">
                  <l n="1">ሰላም፡ ለአእናፊከ፡ ነፋሰ፡ ጥዒና፡ ዘይነፍሓ፨</l>
                  <l n="2">ወለከናፍሪከ፡ ፍሡሓት፡ ስብሐተ፡ አምላክ፡ ዘይሴብሓ፨</l>
                  <l n="3">ቴዎድሮስ፡ አንተ፡ ወይነ፡ ቃና፡ ዘታረስዕ፡ ላሐ፨</l>
                  <l n="4">በዐቢይ፡ ኀይልከ፡ እግዚእየ፡ እትፌሣሕ፡ ጥቀ፡ ፍሥሓ፨</l>
                  <l n="5">ከመ፡ ዘረከበ፡ ምህርካ፡ ብዙኀ፨</l>
               </lg>
               <lg type="stanza" n="6">
                  <l n="1">ሰላም፡ አፉከ፡ እምንባበ፡ ከንቱ፡ ዕቁብ፨</l>
                  <l n="2">ወለአስናኒከ፡ ጽዕድዋት፡ እምሥነ፡ ቢረሌ፡ ወሐሊብ፨</l>
                  <l n="3">ቴዎድሮስ፡ ቅንው፡ በቀኖተ፡ ሐፂን፡ ልሁብ፨</l>
                  <l n="4">ቤዛ፡ ይኩነኒ፡ ቀኖትከ፡ በዕለተ፡ ምንዳቤ፡ ወፃሕብ፨</l>
                  <l n="5">አልባሰ፡ በቀል፡ ወፍዳ፡ አመ፡ ይለብስ፡ አብ፨</l>
               </lg>
               <lg type="stanza" n="7">
                  <l n="1">ሰላም፡ ልሳንከ፡ ነባቤ፡ ጽድቁ፡ ለክርስቶስ፨</l>
                  <l n="2">ወለቃልከ፡ መርዕድ፡ ዘአደንገፆ፡ ለንጉሥ፨</l>
                  <l n="3">ቴዎድሮስ፡ ሰማዕት፡ ወልደ፡ ሲድራኮስ፨</l>
                  <l n="4">ሐውጸኒ፡ ለለ፡ ጽባሑ፡ ምስለ፡ እኅወ፡ አቡከ፡ ፋሲለደስ፨</l>
                  <l n="5">ወምስለ፡ አውሳብዮስ፡ ወልዱ፡ ወእኁሁ፡ መቃርስ፨</l>
               </lg>
               <lg type="stanza" n="8">
                  <l n="1">ሰላም፡ ለእስትንፋስኪ፡ ፞ዘመዐዛሁ፡ ጽዑጥ፨</l>
                  <l n="2">ወለጕርዔከ፡ ሠናይ፡ መዓርዒረ፡ አፍአ፡ ወውሥጥ፨</l>
                  <l n="3">ቴዎድሮስ፡ ታቦት፡ በወርቀ፡ ቅንዋት፡ ልቡጥ፨</l>
                  <l n="4">ዐቃቤ፡ ኩነኒ፡ ወኖላዌ፡ ለበግዕከ፡ ፍሉጥ፨</l>
                  <l n="5">ከመ፡ ኢይምሥጡኒ፡ ግብተ፡ ተኵላት፡ መሠጥ፨</l>
               </lg>
               <lg type="stanza" n="9">
                  <l n="1">ሰላም፡ ለክሳድከ፡ ዘይመስል፡ ቀስተ፡ ራያ፨</l>
                  <l n="2">ወለመትከፍትከ፡ ዘጾረ፡ ክበደ፡ ቅንዋት፡ ከመ፡ ጕሕልያ፨</l>
                  <l n="3">ቴዎድሮስ፡ ሰማዕት፡ ምስለ፡ ሰማዕታት፡ ዘአንጾኪያ፨</l>
                  <l n="4">አስተምሕር፡ ሊተ፡ በትጋህ፡ ቅድመ፡ ገጸ፡ እምላክ፡ ኬንያ፨</l>
                  <l n="5">ለነፍስየ፡ ይስረይ፡ ኃጢአታ፡ ወይኅድግ፡ ጌጋያ፨</l>
               </lg>
               <lg type="stanza" n="10">
                  <l n="1">ሰላም፡ ለዘባንከ፡ ዝብጠተ፡ ቅንዋት፡ ዘተወክፈ፨</l>
                  <l n="2">ወለእንግድዓከ፡ በገድል፡ መልዕልተ፡ ኮሞል፡ ዘአዕረፈ፨</l>
                  <l n="3">ቴዎድሮስ፡ ፍሡሕ፡ ናዝዘኒ፡ ልፈ፨</l>
                  <l n="4">እስመ፡ ተረሳዕኩ፡ ከመ፡ ውሒዝ፡ ዘነጽፈ፨</l>
                  <l n="5">ወከመ፡ ማዕበል፡ ዘነዋ፡ ኀለፈ፨</l>
               </lg>
               <lg type="stanza" n="11">
                  <l n="1">ሰላም፡ ለሕፅንከ፡ ክላስስተ፡ ሥቃይ፡ ዘአስተጋብአ፨</l>
                  <l n="2">ወለአእዳዊከ፡ ቅንዋን፡ በተወክፎ፡ ሕማም፡ ዘተበፅዓ፨</l>
                  <l n="3">ቴዎድሮስ፡ ነዓ፡ ፍጡነ፡ በጕጕዓ፨</l>
                  <l n="4">ከመ፡ ታብልዮሙ፡ ውስተ፡ ጸ፡ ምድር፡ በአፍአ፨</l>
                  <l n="5">ለአጽራረ፡ ነፍስየ፡ አቃርብት፡ ዘይነድፉ፡ ሰብአ፨</l>
               </lg>
               <lg type="stanza" n="12">
                  <l n="1">ሰላም፡ እብል፡ ለመዛርዒከ፡ ጽኑዕ፨</l>
                  <l n="2">ወለኵርናዕከ፡ ዘይመሱ፡ አርእስተ፡ አጽራር፡ ከመ፡ ሰምዕ፨</l>
                  <l n="3">ቴዎድሮስ፡ ርሱይ፡ በትርሲተ፡ ኀይል፡ ወመዊእ፨</l>
                  <l n="4">መኑ፡ ከማከ፡ እግዚእየ፡ እምነ፡ ኃያላን፡ ሰብእ፡፨</l>
                  <l n="5">ብእሲ፡ ጽኑዐ፡ በእዴሁ፡ ዘይእኅዝ፡ በጽብእ፨</l>
               </lg>
               <lg type="stanza" n="13">
                  <l n="1">ሰላም፡ ለእመትከ፡ መሥፈርተ፡ ኵነኔ፡ ወሕማም፨</l>
                  <l n="2">ወላእራኃቲከ፡ ንዙኃን፡ በቅንዋተ፡ ደም፨</l>
                  <l n="3">ቴዎድሮስ፡ ሰማዕት፡ ውዱሰ፡ ዝክር፡ ወስም፨</l>
                  <l n="4">ሶበ፡ ርእዩከ፡ ውስተ፡ ቀትል፡ በተፅዕኖ፡ ፈረስ፡ ግሩም፨</l>
                  <l n="5">መጽአ፡ ይቤሉ፡ ሰብአ፡ ቍዝ፡ አምላካ፡ ለሮም፨</l>
               </lg>
               <lg type="stanza" n="14">
                  <l n="1">ሰላም፡ ለአፃብዒከ፡ ከመ፡ ርኄ፡ አፈው፡ ፍሑቅ፨</l>
                  <l n="2">ወለአጽፋሪከ፡ ጽዕድዋን፡ ዘሕበሪሆን፡ መብረቅ፨</l>
                  <l n="3">ቴዎድሮስ፡ ፀሐይ፡ ዘብሔርከ፡ ምሥራቅ፨</l>
                  <l n="4">ተሣየጠኒ፡ ለገብርከ፡ በኪዳነ፡ ስምዕከ፡ ወርቅ፨</l>
                  <l n="5">አመ፡ እምግብርናት፡ መሪር፡ ይግዕዝ፡ ጻድቅ፨</l>
               </lg>
               <lg type="stanza" n="15">
                  <l n="1">ሰላም፡ ለገበዋቲከ፡ በቅንዋተ፡ ሐፂን፡ ዘተቀጥቀጡ፨</l>
                  <l n="2">ምስለ፡ ከርሥከ፡ በስንዕ፡ እስከ፡ ተክዕወ፡ ንዋየ፡ ውሥጡ፨</l>
                  <l n="3">ቴዎድሮስ፡ ለፍቅር፡ ነፍሰ፡ ዚአከ፡ ዘትሜጡ፨</l>
                  <l n="4">መልዕልተ፡ ርእስየ፡ አእዳዊከ፡ ይሡጡ፨</l>
                  <l n="5">ቅብአ፡ ቅድስና፡ ዕፍረተ፡ ዘዕፁብ፡ ሤጡ፨</l>
               </lg>
               <lg type="stanza" n="16">
                  <l n="1">ሰላም፡ ለልብከ፡ ኀልዮ፡ በቀል፡ ዘኢተምህረ፨</l>
                  <l n="2">ወለኵልያቲከ፡ በገድል፡ ዘአስተናጽሓ፡ ነውረ፨</l>
                  <l n="3">ቴዎድሮስ፡ ካህናተ፡ ቃና፡ ይብሉከ፡ ወትረ፨</l>
                  <l n="4">እንዘ፡ ይገብር፡ ተአምረ፡ ወመንክረ፨</l>
                  <l n="5">በውስተ፡ አሕዛብ፡ ሀገሮ፡ ፈለሰ፡ ወሖረ፨</l>
               </lg>
               <lg type="stanza" n="17">
                  <l n="1">ሰላም፡ ለሕሊናከ፡ ዘኢይሔሊ፡ ግብረ፡ እከይ፨</l>
                  <l n="2">ወለአማዑቲ፡ ርሱን፡ በቀኖተ፡ ሐፂን፡ ውዑይ፨</l>
                  <l n="3">ቴዎድሮስ፡ ክቡር፡ ለጸማድከ፡ ነዳይ፨</l>
                  <l n="4">አብዕለኒ፡ በወርቀ፡ ምግባር፡ ወበብሩረ፡ ጽድቅ፡ ሠናይ፨</l>
                  <l n="5">አኮ፡ በዝንቱ፡ ኃላፊ፡ ንዋይ፨</l>
               </lg>
               <lg type="stanza" n="18">
                  <l n="1">ሰላም፡ ለንዋየ፡ ውሥጥከ፡ በቀኖተ፡ ሐፂን፡ ዘቈስለ፨</l>
                  <l n="2">ወለኅንብርት፡ ከማሁ፡ እስመ፡ ማእከሌሁ፡ ተተክለ፨</l>
                  <l n="3">ቴዎድሮስ፡ ንጉሥ፡ አመ፡ ይገብር፡ መድበለ፨</l>
                  <l n="4">ጸውዐነ፡ ለአኃዊከ፡ ዘምስለ፡ ዕሡራን፡ ህውለ፨</l>
                  <l n="5">በትፍሥሕት፡ ወበኀሤት፡ ንግበር፡ በዓለ፨</l>
               </lg>
               <lg type="stanza" n="19">
                  <l n="1">ሰላም፡ ለሐቌከ፡ መዋኤ፡ ኃያላን፡ በጽንዑ፨</l>
                  <l n="2">ወለእቁያጺከ፡ በለዝ፡ ዘፍትው፡ ሥነ፡ መልክኡ፨</l>
                  <l n="3">ቴዎድሮስ፡ ዘልፈ፡ ምስለ፡ ገላውዴዎስ፡ ለለ፡ ሳዑ፨</l>
                  <l n="4">ወምስለ፡ ሎንድዮስ፡ ፍቁርከ፡ ወኒቃርዮስ፡ ካልኡ፨</l>
                  <l n="5">ለሐውጾትየ፡ እምሰማይ፡ ንዑ፨</l>
               </lg>
               <lg type="stanza" n="20">
                  <l n="1">ሰላም፡ ለአብራካከ፡ እለ፡ ኢሰገዳ፡ ለግቡር፨</l>
                  <l n="2">ወለአእጋሪከ፡ ቅንዋን፡ በቀኖተ፡ ሐጺን፡ መንክር፨</l>
                  <l n="3">ቴዎድሮስ፡ ባዕል፡ መናኔ፡ ወርቅ፡ ወብሩር፨</l>
                  <l n="4">አመግበኒ፡ እግዚእየ፡ በመዝገበ፡ ጥበብ፡ ወምክር፨</l>
                  <l n="5">ከመ፡ እኰንኖሙ፡ ለኅዋሳት፡ ዓሥር፨</l>
               </lg>
               <lg type="stanza" n="21">
                  <l n="1">ሰላም፡ ለሰኰናከ፡ በደመ፡ ቅንዋት፡ ዘተሴረየ፨</l>
                  <l n="2">ወለመከየድከ፡ ዕጉሥ፡ ዘሕማመ፡ ስምዕ፡ ሥቃየ፨</l>
                  <l n="3">ቴዎድሮስ፡ ወልታ፡ መድኃኔ፡ ገጽየ፨</l>
                  <l n="4">ላምንት፡ ተኀድገኒ፡ እንዘ፡ አንሶሱ፡ ትኩዝየ፨</l>
                  <l n="5">ባሕቱ፡ በፍሥሓ፡ እስተፍሥሕ፡ ነፍስየ፨</l>
               </lg>
               <lg type="stanza" n="22">
                  <l n="1">ሰላም፡ ለአፃብዒከ፡ ዘኍላቌሆን፡ መንፈቀ፡ ዓሥራ፨</l>
                  <l n="2">ወለአጽፋሪከ፡ አምእለ፡ ለሥርጋዌሆን፡ ዘተፈጥራ፨</l>
                  <l n="3">አስምዐኒ፡ ቃለ፡ ዘይቤ፡ ቴዎድሮስ፡ ሊቀ፡ ሐራ፨</l>
                  <l n="4">ተፈሣሕ፡ ጥቀ፡ ፍቁርየ፡ እስመ፡ ኀልቀ፡ ለከ፡ መከራ፨</l>
                  <l n="5">ኢይረክበከ፡ ኃዘን፡ እምይእዜ፡ ለግሙራ፨</l>
               </lg>
               <lg type="stanza" n="23">
                  <l n="1">ሰላም፡ ለቆምከ፡ እንተ፡ አብጽሐ፡ አምጣነ፨</l>
                  <l n="2">ወለመልክእከ፡ ፀሐይ፡ ጽልመተ፡ ቅንዋት፡ ተከድነ፨</l>
                  <l n="3">ቴዎድሮስ፡ ትቤ፡ ሶበ፡ ሕገ፡ ክርስቶስ፡ ማሰነ፨</l>
                  <l n="4">ኢትፍርሁ፡ ሞተ፡ አኃውየ፡ ወኢኵሎ፡ ዘኮነ፨</l>
                  <l n="5">እንዘ፡ እግዚአብሔር፡ አምላክነ፡ ምስሌነ፡ አልቦ፡ ዘይከለነ፨</l>
               </lg>
               <lg type="stanza" n="24">
                  <l n="1">ሰላም፡ ለፀአተ፡ ነፍስ፡ በመዐዛ፡ ርስቶስ፡ አምላክ፨</l>
                  <l n="2">ወለበድንከ፡ ምዑዝ፡ እምጼና፡ አምበር፡ ወምስክ፨</l>
                  <l n="3">ቴዎድሮስ፡ በፍቅር፡ ለሚካኤል፡ መልአክ፨</l>
                  <l n="4">ፈንዎ፡ ኀቤየ፡ እምኀቤከ፡ በሥርዓተ፡ ምአመን፡ ወዐርክ፨</l>
                  <l n="5">ከመ፡ ያዕርግ፡ ጸሎትየ፡ ዘጽባሕ፡ ወሰርክ፨</l>
               </lg>
               <lg type="stanza" n="25">
                  <l n="1">ሰላም፡ ለግንዘተ፡ ሥጋከ፡ በአፈወ፡ ዕፍረት፡ ቅድው፨</l>
                  <l n="2">ወለመቃብሪከ፡ ቅዱስ፡ ውስተ፡ ዝኅረ፡ ጻድቃን፡ አበው፨</l>
                  <l n="3">ቴዎድሮስ፡ ኀያል፡ እምኀያላን፡ ዕደው፨</l>
                  <l n="4">ደከመኑ፡ መዝራዕትከ፡ ዘለዓላም፡ ጽኑዕ፡ ወሕያው፨</l>
                  <l n="5">ዘኢታድኅነኒ፡ ይእዜ፡ ለብእሲ፡ ምንስው፨</l>
               </lg>
               <lg type="stanza" n="26">
                  <l n="1">ሰላም፡ ለክሙ፡ ርሱያተ፡ አሚን፡ ወተወክሎ፨</l>
                  <l n="2">ዘአንጾኪያ፡ ሰማዕታት፡ ወዘካልአን፡ በአመድብሎ፨</l>
                  <l n="3">ምስለ፡ ቴዎድሮስ፡ ሰማዕት፡ እለ፡ ፈጸምክሙ፡ ተጋድሎ፨</l>
                  <l n="4">እስተብቍዑ፡ ወትረ፡ ወሰእሉ፡ ኀበ፡ ዘይሰምዕ፡ ኵሎ፨</l>
                  <l n="5">ከመ፡ ይጸግወኒ፡ ሊተ፡ ምሕረቶ፡ ወሣህሎ፨</l>
               </lg>
               <lg type="stanza" n="27">
                  <l n="1">ቴዎድሮስ፡ ገላውዴዎስ፡ ፋሲለደስ፡ ወፊቅጦር፨</l>
                  <l n="2">ዮስጦስ፡ አቦሊ፡ ወአባዲር፨</l>
                  <l n="3">አውሳብዮስ፡ ወመቃርስ፡ ዘአንጾኪያ፡ ሀገር፨</l>
                  <l n="4">ከልሉኒ፡ አጋእዝትየ፡ በወልታክሙ፡ ሥሙር፨</l>
                  <l n="5">ከመ፡ ኢይንድፈኒ፡ አሕፃሁ፡ ለዕልው፡ ንስጡር፨</l>
               </lg>
               <lg type="stanza" n="28">
                  <l n="1">ኢትፍራህ፡ ሕቀ፡ እምትንሣኤ፡ ፀር፡ ዙሉ፨</l>
                  <l n="2">ምስለ፡ አዝማድየ፡ አነ፡ ኅበ፡ ሀሎከ፡ እሄሉ፨</l>
                  <l n="3">ከመ፡ ዝ፡ በለኒ፡ ቴዎድሮስ፡ ለለ፡ መዋዕሉ፨</l>
                  <l n="4">እመ፡ አንተሰ፡ ሀሎከኒ፡ ወአኃዊከ፡ እሉ፨</l>
                  <l n="5">አይፈርህ፡ ምንተ፡ በታሕቱ፡ ወላዕሉ፨</l>
               </lg>
               <lg type="stanza" n="29">
                  <l n="1">አጋእዝተ፡ ዝንቱ፡ ዓለም፡ ብእሲ፡ ዓመፂ፡ ወካህድ፨</l>
                  <l n="2">እመ፡ ተማሕፀነ፡ ቦሙ፡ ኢይሜጥው፡ በእድ፨</l>
                  <l n="3">ቴዎድሮስ፡ ጠቢብ፡ ለማሕፀንት፡ ፡ አብድ፨</l>
                  <l n="4">ተዘኪረከ፡ ድካምየ፡ ኢትመጥወኒ፡ ለባዕድ፡ ፡</l>
                  <l n="5">አርኅሩኀ፡ ልብ፡ ከመ፡ ወልድ፡ ዋሕድ፨</l>
               </lg>
               <lg type="stanza" n="30">
                  <l n="1">ኢትኅድገኒ፡ እግዚእየ፡ ውስተ፡ ባሕረ፡ ኃዘን፡ ብዙኅ፨</l>
                  <l n="2">እንዘ፡ ያሠጥመኒ፡ ብካይ፡ ወያሞግደኒ፡ ላሕ፨</l>
                  <l n="3">ቴዎድሮስ፡ ርግብ፡ ለትኩዘ፡ ልብ፡ ኖኅ፨</l>
                  <l n="4">አስምዐኒ፡ ቃለ፡ ብስራት፡ በጸዊረ፡ ትእምርት፡ ንጹሕ፨</l>
                  <l n="5">እንዘ፡ ትብል፡ የብስ፡ መሥጥምከ፡ አይኅ፨</l>
               </lg>
               <lg type="stanza" n="31">
                  <l n="1">መግዝዐ፡ ብሐት፡ አሠውዕ፡ በመጥባሕተ፡ ልሳን፡ ነባቢ፨</l>
                  <l n="2">ወወይነ፡ ማሕሌት፡ አወፅሕ፡ በአእዳወ፡ ቃል፡ ረባቢ፡ ።</l>
                  <l n="3">ቴዎድሮስ፡ ሰማዕት፡ ለበዓልከ፡ በወርኀ፡ ጦቢ፨</l>
                  <l n="4">አንተኒ፡ ሀበኒ፡ እምጸጋከ፡ ኦወሀቢ፨</l>
                  <l n="5">ከመ፡ ያጥብብ፡ እበድየ፡ ምክሩ፡ መጥበቢ፨</l>
               </lg>
               <lg type="stanza" n="32">
                  <l n="1">እምፍሬ፡ ከናፍር፡ ወአፍ፡ ቊርባነ፡ ውዳሴ፡ ንጹሓ፨</l>
                  <l n="2">ናሁ፡ አቅረብኩ፡ ለዕበይከ፡ አምኃ፨</l>
                  <l n="3">ቴዎድሮስ፡ ሀበኒ፡ ዕሤትየ፡ ንኅኑኀ፡ ወዝኅዙኀ፨</l>
                  <l n="4">አብዕልት፡ ጥቀ፡ ድንፅዋን፡ እንዘ፡ ይፈትሑ፡ ፍትሓ፨</l>
                  <l n="5">እመ፡ ወሀብዎሙ፡ ሕቀ፡ ይሁቡ፡ ብዙኀ፨</l>
               </lg>
               <lg type="stanza" n="33">
                  <l n="1">በዝንቱ፡ ማሕሌትክ፡ ሶበ፡ ሰአሉ፡ ወጸለዩ፨</l>
                  <l n="2">እለ፡ ተመንደቡ፡ በባሕር፡ ወእለ፡ ውስተ፡ ቤት፡ ደወዩ፡ ፡</l>
                  <l n="3">ቴዎድሮስ፡ አድኅን፡ ወድውያኒሆሙ፡ አሕዩ፨</l>
                  <l n="4">ወፈጽም፡ ሐልዮቶሙ፡ እመ፡ ዘበሕጉ፡ ሐለዩ፨</l>
                  <l n="5">እስመ፡ ሥሉጥ፡ አንተ፡ ላዕለ፡ ኵሉ፡ ለክርስቶስ፡ በዕበዩ፨</l>
               </lg>
            </div>
            <div type="textpart" xml:id="tarafa-malke">
               <lg type="stanza" n="1">
                  <l n="1">ሰላም፡ ለከ፡ ቴዎድሮስ፡ ለቤተ፡ ክርስቲያን፡ ሞገሳ፨</l>
                  <l n="2">ወመደንግፆሙ፡ ለቍዝ፡ እንስሳ፨</l>
                  <l n="3">በቃልከ፡ ጣህረ፡ አንበሳ፨</l>
               </lg>
               <lg type="stanza" n="2">
                  <l n="1">ሰላም፡ ለከ፡ ቴዎድሮስ፡ ዕንቍ፡ ለአንጾኪያ፡ ትምክሕታ፨</l>
                  <l n="2">ሰሚዐ፡ ገድለከ፡ ዘበበ፡ ጾታ፨</l>
                  <l n="3">ትትፌሣሕ፡ ለለ፡ ሳኒታ፨</l>
               </lg>
               <lg type="stanza" n="3">
                  <l n="1">ሰላም፡ ለከ፡ ሚዕፁብ፡ አኂዞትከ፡ በኀይል፨</l>
                  <l n="2">ኒጎሚዶስሃ፡ ርሱየ፡ በንዋየ፡ ሐቅል፨</l>
                  <l n="3">ቴዎድሮስ፡ ምሁረ፡ ቀትል፨</l>
               </lg>
               <lg type="stanza" n="4">
                  <l n="1">ሰላም፡ ለከ፡ ገድለ፡ ስምዕከ፡ ጥዑም፡ ከመ፡ ወይነ፡ ትፍሥሕት፡ ዘቃና፨</l>
                  <l n="2">ያስተፌሥሕ፡ ልበ፡ ወሕሊና፨</l>
                  <l n="3">ቴዎድሮስ፡ ሠናየ፡ ዜና፨</l>
               </lg>
               <lg type="stanza" n="5">
                  <l n="1">ሰላም፡ ለከ፡ መኑ፡ ከማከ፡ እግዚእየ፡ ዕጉሠ፡ ሕማም፡ ወደዌ፨</l>
                  <l n="2">ቴዎድሮስ፡ ርግብ፡ ቴዎድሮስ፡ አርዌ፨</l>
                  <l n="3">ዘአድከምከ፡ ኀይለ፡ ውርዛዌ፨</l>
               </lg>
               <lg type="stanza" n="6">
                  <l n="1">ሰላም፡ ለከ፡ በከመ፡ መጠቆ፡ በእድ፡ ለኒጎሚዶስ፡ ዘቍዝ፨</l>
                  <l n="2">መንገለ፡ ፍሥሓ፡ ምቀኒ፡ ለብእሲ፡ ትኩዝ፨</l>
                  <l n="3">ቴዎድሮስ፡ ብእሴ፡ ዕዘዝ፨</l>
               </lg>
               <lg type="stanza" n="7">
                  <l n="1">ሰላም፡ ለከ፡ በገዳመ፡ ኃዘን፡ ኢይቢት፡ ወበሐቅለ፡ ዐቢይ፡ ገዓር፨</l>
                  <l n="2">ፍትሐኒ፡ እቢት፡ ውስተ፡ ሀገር፨</l>
                  <l n="3">እንዘ፡ እጸንሐከ፡ ቴዎድሮስ፡ ማር፨</l>
                  <l n="4">ፀሐይ፡ ተቈልቈለ፡ ወመስየ፡ ብሔር፨</l>
               </lg>
            </div>
         </div>
         
      </body>
   </text>
</TEI>