<?xml version="1.0" encoding="UTF-8"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng"
schematypens="http://relaxng.org/ns/structure/1.0"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng"
type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0" type="work" xml:lang="en" xml:id="LIT2677ACABt1">
   <teiHeader xml:base="https://betamasaheft.eu/">
      <fileDesc>
         <titleStmt>
            <title xml:id="t1">Apostolic canons Abṭelisāt (81)</title>
            <title type="short">Abt.</title>
            
            <editor role="generalEditor" key="AB"/>
            <funder>Akademie der Wissenschaften in Hamburg</funder>
         </titleStmt>
         <publicationStmt>
            <authority>Hiob-Ludolf-Zentrum für Äthiopistik</authority>
            <publisher>Die Schriftkultur des christlichen Äthiopiens und Eritreas: Eine multimediale Forschungsumgebung / Beta maṣāḥǝft</publisher>
            <pubPlace>Hamburg</pubPlace>
            <availability>
               <licence target="http://creativecommons.org/licenses/by-sa/4.0/">
                  <p>
                                    This file is licensed under the Creative Commons
                                    Attribution-ShareAlike 4.0. </p>
               </licence>
            </availability>
         </publicationStmt>
         <sourceDesc>
            <p>Work of the literatures of Ethiopia and Eritrea</p>
         </sourceDesc>
         <sourceDesc>
            <p/>
         </sourceDesc>
      </fileDesc>
      <encodingDesc>
         <xi:include xmlns:xi="http://www.w3.org/2001/XInclude" href="https://raw.githubusercontent.com/BetaMasaheft/Documentation/master/prefixDef.xml">
            <xi:fallback>
               <p>Definitions of prefixes used.</p>
            </xi:fallback>
         </xi:include>
      </encodingDesc>
      <profileDesc>
         <langUsage><language ident="en">English</language><language ident="gez">Gǝʿǝz</language></langUsage>
         <textClass>
            <keywords>
               <term key="ChristianLiterature"/>
               <term key="CanonLaw"/>
            </keywords>
         </textClass>
      </profileDesc>
      <revisionDesc>
         <change who="PL" when="2016-07-26">Created XML record from Ethio authority google spreadsheet</change>
         <change who="AB" when="2018-03-16">Provided text</change>
      </revisionDesc>
   </teiHeader>
   <text xml:base="https://betamasaheft.eu/">
      <body>
         <div type="bibliography"><!--A1--></div>
         <div type="edition" xml:lang="gez">
            
            <div type="textpart" subtype="paragraph" n="0">
               <ab> በስመ፡ አብ፡ ወወልድ፡ ወመንፈስ፡ ቅዱስ፡ አሐዱ፡ አምላክ። ዛቲ፡ ይእቲ፡ ሴኖዶስ፡ ዘሐዋርያት፡ ቅዱሳን፡ ወይእቲ፡ ዜነወ፡ ቀሌምንጦስ፡ በእንተ፡ ጴጥሮስ፡ መምህሩ፡ ወይእቲ፡ ትሰመይ፡ አብጥሊሳተ፡ ዘተጋብኡ፡ ላዕሌሃ፡ ሐዋርያቲሁ፡ ለእግዚእነ፡ ኢየሱስ፡ ክርስቶስ፡ ወኍልቆሙ፡ ፹ወ፩፡ አብጥሊስ
            </ab>
            </div>
            <div type="textpart" subtype="paragraph" n="1">
               <ab> ቀዳሚ፡ አብጥሊስ፡ ፩። ይነግረነ፡ በእንተ፡ ዘይደሉ፡ ስፍነ፡ የሀልዉ፡ ኤጲስ፡ ቆጶሳት፡ ለሢመተ፡ ሊቀ፡ ጳጳሳት። እስመ፡ ኢይትፈጸም፡ ዝንቱ፡ ዘእንበለ፡ በህላዌ፡ ጉባኤሆሙ፡ ለኤጲስ፡ ቆጶሳት፡ ወህላዌ፡ መጥረብሊጥ፡ ዘውእቱ፡ ጳጳስ። ወይነግር፡ ካዕበ፡ ለዘ፡ ሀለዉ፡ ውስተ፡ ውእቱ፡ መካን፡ ወየአዝዞሙ፡ ለሕዝብ፡ በምክረ፡ መላህቅቲሆሙ
            </ab>
            </div>
            <div type="textpart" subtype="paragraph" n="2">
               <ab> አብጥሊስ፡ ፪። እመቦ፡ ብእሲ፡ ዘአምጽእዎ፡ ከመ፡ ይሠየም፡ ኤጲስ፡ ቆጶስ፡ ወይኩን፡ ዝንቱ፡ በሥምረተ፡ ሰብአ፡ ብሔሩ፡ ኵሎሙ፡ ወይኩኑ፡ ጳጳስ፡ አው፡ ሊቀ፡ ጳጳሳት፡ ዘይሠይሞ። ወየሀልዉ፡ ለሢመቱ፡ ኤጲስ፡ ቆጶሳት፡ ክልኤቱ፡ አው፡ ሠለስቱ፡ እስመ፡ ዝንቱ፡ ውእቱ፡ ዘይዌስኮ፡ ሞገሰ፡ ወሢመተ፡ ቀሲስ፡ ወዲያቆን፡ ወዘይቴሐት፡ እምውእቱ፡ ኤጲስ፡ ቆጶስ፡ ባሕቲቱ፡ ወይሢሞሙ፡ ውስተ፡ መዓርጊሆሙ፡ በሥርዐተ፡ ክህነቶሙ፡ ወውእቱ፡ ይኩን፡ በሥምረተ፡ እለ፡ ይሳተፍዎሙ
            </ab>
            </div>
            <div type="textpart" subtype="paragraph" n="3">
               <ab> አብጥሊስ፡ ፫። እመሂ፡ ኤጲስ፡ ቆጶስ፡ አው፡ ቀሲስ፡ አው፡ ዲያቆን፡ ዘተዐደወ፡ ሕገ፡ ክርስቶስ፡ በውስተ፡ ቍርባን፡ ወአቅረበ፡ ላዕለ፡ ምሥዋዕ፡ መዓረ፡ አው፡ ሐሊበ፡ ወእመሂ፡ አዕረገ፡ ህየንተ ሥራበ፡ ወይን፡ ሥራበ፡ ሶከር። ወኢምንተኒ፡ ሜሰ፡ ወይን፡ ዘግቡር፡ በእሳት፡ አው፡ ወይን፡ ዘግቡር፡ በፀሐይ፡ ወኢምንተሂ፡ እምአዕዋፍ፡ ወእምእንስሳ፡ ወኢባዕደ፡ ዘይሠውዑ፡ ዘእንበለ፡ ቍርባን፡ ዘአዘዘ፡ እግዚእነ፡ ኢየሱስ፡ ክርስቶስ፡ እምኅብስት፡ ንጹሕ፡ ስንዳሌ፡ ወወይን፡ ዘንጡፍ፡ እምአስካል፡ ዘይነሥኡ፡ እምሐረጉ። ወዘይገብር፡ ዘእንበለ፡ ዝንቱ፡ ይሰደድ፡ እምሢመቱ፡ ወይስዐር፡ ወኢይትወከፍዎ። አስካለ፡ ወይን፡ ካዕበ፡ በጊዜሁ፡ ይበጽሕ፡ ጣዕሙ፡ ወውእቱ፡ በእምርት፡ በዓል፡ ዘስሙይ፡ ውእቱ፡ በዓለ፡ ዮሐንስ፡ አዌት፡ ወያዕርጉ፡ ውስተ፡ ምሥዋዕ፡ አስካለ፡ ወያቅርቡ፡ ቦቱ፡ ሠዊተ፡ በጊዜሁ። ቀዳሜ፡ ፍሬ፡ ወሠዊትሰ፡ ይትኆለቍ። ወዘእንበሌሁሰ፡ ኢመፍትው፡ ያብኡ፡ ኀበ፡ ምሥዋዕ፡ ወኢምንተኒ፡ ቅብአ፡ ዘእንበለ፡ መኃትው፡ ዘያኃትው፡ ወቅብአ፡ ሜሮን፡ ዘግቡር፡ ዘአዘዘ፡ እግዚአብሔር፡ ወቅብአ፡ ዘይት፡ አውልዕ፡ ወዕጣነ፡ ጽንሓሕ፡ ዘመዐዛ፡ ሠናይ፡ ዘውእቱ፡ ቅንአት፡ ወሰሊኆት፡ በጊዜ፡ ቅዳሴ፡ ወጸሎት፡ ወሶበ፡ ያርኅዉ
            </ab>
            </div>
            <div type="textpart" subtype="paragraph" n="4">
               <ab> አብጥሊስ፡ ፬። ኵሉ፡ ዘበፅዑ፡ መሀይምናን፡ በእንተ፡ ነፍሶሙ፡ ቀዳሜ፡ ፍሬያቲሆሙ፡ ወበኵረ፡ እንስሳሆሙ፡ እምአባግዕ፡ ወአጣሊ፡ ወአልህምት፡ ከመ፡ ያምጽእዎሙ፡ ኀበ፡ ቤተ፡ ክርስቲያን፡ በከመ፡ አዘዘ፡ እግዚአብሔር። እምፍሬያተ፡ ዕፀው፡ ካዕበ፡ ዘይመስሎ፡ ለዝንቱ፡ ወያምጽእዎሙ፡ ኀበ፡ ቤተ፡ ክርስቲያን፡ አው፡ ኀበ፡ ማኅደረ፡ ኤጲስ፡ ቆጶስ፡ እስመ፡ ውእቱ፡ መክፈልቱ፡ ወለሊሁ፡ ሥሉጥ፡ ባቲ፡ በእንተ፡ መልእክተ፡ ቤተ፡ ክርስቲያን፡ ወኢያዕርግ፡ እምኔሁ፡ ወኢምንተኒ፡ ዲበ፡ ምሥዋዕ። ወይኩን፡ ኤጲስ፡ ቆጶስ፡ ዘይከፍሎሙ፡ ለቀሳውስት፡ በከመ፡ መዓርጊሆሙ፡ ወመልእክቶሙ፡ ለቀሳውስትኒ፡ ይክፍሎሙ፡ ለዲያቆናት፡ ወለኵሉ፡ ላእካነ፡ ቤተ፡ ክርስቲያን
            </ab>
            </div>
            <div type="textpart" subtype="paragraph" n="5">
               <ab> አብጥሊስ፡ ፭። እመሂ፡ ኤጲስ፡ ቆጶስ፡ አው፡ ቀሲስ፡ አው፡ ዲያቆን፡ ዘያወፅእ፡ ብእሲቶ፡ እማኅደሩ፡ በምክንያተ፡ ጽሙና፡ ወይኄሊ፡ ከመ፡ ቀሪቦታ፡ ሥእበት፡ ውእቱ፡ በሥምረታ፡ ወሥምረቱ፡ ለእለ፡ ኀብሩ፡ ከመ፡ ይፃኡ፡ ኀበ፡ ምንኵስና፡ ወእመሂ፡ ዘረስዑ፡ ወያመከንዩ፡ ኢኮነ፡ ብዉሕ፡ ሎሙ፡ እስመ፡ ውእቱ፡ እንጋ፡ ከመ፡ ዘይጻልኡ፡ በበይናቲሆሙ፡ ወዘገብረ፡ ከመዝ፡ ምግባር፡ ይስዐርዎ፡ ሕዝብ፡ ወይክልእዎ፡ እምነገሩ። ወለእመ፡ ተቃሐወ፡ በዝንቱ፡ ለይፃእ፡ እምሢመቱ፡ ወይትመተር
            </ab>
            </div>
            <div type="textpart" subtype="paragraph" n="6">
               <ab> አብጥሊስ፡ ፮። እስመ፡ ኢይደልዎሙ፡ ለኤጲስ፡ ቆጶሳት፡ ወለቀሳውስት፡ ወለዲያቆናት፡ እለ፡ ትኩላን፡ ለመልእክተ፡ ቤተ፡ ክርስቲያን፡ ግብር፡ እምተግባረ፡ ዓለም፡ ወለእመ፡ ገብሩ፡ ከመዝ፡ ኢይትገደፉ፡ አላ፡ ይሴሰዩ፡ እምንዋየ፡ ቤተ፡ ክርስቲያን
            </ab>
            </div>
            <div type="textpart" subtype="paragraph" n="7">
               <ab> አብጥሊስ፡ ፯። እመሂ፡ ኤጲስ፡ ቆጶስ፡ አው፡ ቀሲስ፡ አው፡ ዲያቆን፡ ዘገብረ፡ ፋሲካ፡ ቅድመ፡ የዐሪ፡ ፵፡ መዐልተ፡ ወ፵፡ ሌሊተ፡ ወየኀሥሥ፡ በዝንቱ፡ ይትመሰሎሙ፡ ለአይሁድ፡ ወይገብር፡ ፋሲካ፡ ምስሌሆሙ፡ ይስዐር፡ ወይትመተር። ዘእንበለ፡ እምድኅረ፡ ዐረየ፡ ፵፡ መዐልተ፡ ወ፵፡ ሌሊተ፡ ዘይገብር፡ ፋሲካ፡ ይስዐር፡ ለይትመተር፡ እምሢመቱ፡ ወይትገደፍ
            </ab>
            </div>
            <div type="textpart" subtype="paragraph" n="8">
               <ab> አብጥሊስ፡ ፰። እመሂ፡ ኤጲስ፡ ቆጶስ፡ አው፡ ቀሲስ፡ አው፡ ዲያቆን፡ አው፡ አሐዱ፡ እምላእካነ፡ ቤተ፡ ክርስቲያን፡ ዘኢቀርበ፡ ወኢተመጠወ፡ ቍርባነ፡ ምስለ፡ ሕዝብ፡ በጊዜ፡ ይፌጽሙ፡ ቅዳሴ፡ ለይንግር፡ ምክንያቶ፡ ወሕማሞ፡ ወለእመቦ፡ ምክንያተ፡ በዘ፡ ይደሉ፡ ተድኅሮቱ፡ ይእተ፡ ጊዜ፡ ወአኮ፡ በካልእ፡ ይስረዩ፡ ሎቱ። ወእመሰ፡ ገብረ፡ ከመዝ፡ ወኮኖ፡ ልማደ፡ ይትገሐሥዎ፡ ወይስድድዎ፡ እምሕዝብ፡ እስመ፡ ኮነ፡ አርአያ፡ ወዕቅፍተ፡ ለብዙኃን፡ ወያስተማስል፡ ላዕለ፡ ካህን፡ ዘይቄድስ፡ ቍርባነ፡ ከመ፡ ዘኢቀደሰ፡ በኅሊና፡ ንጹሕ፡ ወበሃይማኖት፡ ርትዕት፡ ወከመ፡ ዘሀሎ፡ ውስተ፡ ትሕዝብት
            </ab>
            </div>
            <div type="textpart" subtype="paragraph" n="9">
               <ab> አብጥሊስ፡ ፱። እመቦ፡ ብእሲ፡ እመእመናን፡ ዘቦአ፡ ቤተ፡ ክርስቲያን፡ በጊዜ፡ ቅዳሴ፡ ወሰምዐ፡ መጻሕፍተ፡ ቅዱሳተ፡ ወኢተዐገሠ፡ እስከ፡ ይፌጽሙ፡ ጸሎተ፡ ወቅዳሴ፡ ወኢተመጠወ፡ ቍርባነ፡ ለይሰደድ፡ እምቤተ፡ ክርስቲያን፡ እስመ፡ አማሰነ፡ ሕገ፡ ወአስተሐቀረ፡ ቁመቱ፡ ቅድመ፡ ንጉሥ፡ ሰማያዊ፡ ንጉሠ፡ ሥጋ፡ ወመንፈስ
            </ab>
            </div>
            <div type="textpart" subtype="paragraph" n="10">
               <ab> አብጥሊስ፡ ፲። እመቦ፡ ብእሲ፡ ዘተናገረ፡ ምስለ፡ ካህን፡ ዘተወግዘ፡ አው፡ ዲያቆን፡ ዘተሰደ፡ በእንተ፡ ፅርፈት፡ ዘነበበ፡ አው፡ ባዕደ፡ አበሳ፡ ወለእመ፡ ኢከልአ፡ ከመ፡ ይጸሊ፡ ምስለ፡ ካህናት፡ በኅቡእ፡ ለይሰደድ፡ እምክህነት፡ ወይክልእዎ፡ ቍርባነ፡ ወእምትድምርተ፡ ሕዝብ
            </ab>
            </div>
            <div type="textpart" subtype="paragraph" n="11">
               <ab> አብጥሊስ፡ ፲፩። እመቦ፡ ብእሲ፡ ዘተናገረ፡ ምስለ፡ ዘኢይቀርብ፡ ቍርባነ፡ በእንተ፡ አበሳ፡ ዘተረክበ፡ በላዕሌሁ፡ አው፡ ተሰደ፡ ወለእመ፡ ተሳተፎ፡ በጸሎት፡ አው፡ ጸውዖ፡ ውስተ፡ ቤቱ፡ ለምሳሕ፡ ይሰደድ፡ ወይትገደፍ፡ ወይትከላእ
            </ab>
            </div>
            <div type="textpart" subtype="paragraph" n="12">
               <ab> አብጥሊስ፡ ፲፪። እመቦ፡ ካህን፡ ዘሖረ፡ እምብሔሩ፡ ኀበ፡ ካልእ፡ ብሔር፡ ዘእንበለ፡ በመባሕተ፡ ኤጲስ፡ ቆጶስ፡ ዘሤሞ፡ ካህነ፡ ኢይትወከፍዎ፡ ውስተ፡ ኍልቈ፡ ካህናት፡ ወለእመ፡ ተወክፍዎ፡ ይሰደድ፡ ውእቱኒ፡ ወዘተወክፎ። ወለእመ፡ ኮነ፡ ስዱደ፡ አው፡ ውጉዘ፡ ወወፅአ፡ በውእቱ፡ ግብር፡ ዘተሰደ፡ ባቲ፡ እምአናቅጸ፡ ጸባሕት፡ ወብዕል፡ ለይናኅ፡ ተሰዶቱ፡ እምሕዝብ፡ እስመ፡ ሐሳዊ፡ ውእቱ፡ ወአምዕዖ፡ ለእግዚአብሔር፡ ወለቤተ፡ ክርስቲያን፡ ወሕጹጸ፡ ሃይማኖት
            </ab>
            </div>
            <div type="textpart" subtype="paragraph" n="13">
               <ab> አብጥሊስ፡ ፲፫። እመቦ፡ ኤጲስ፡ ቆጶስ፡ ዘየኀድግ፡ መንበሮ፡ ወግብሮ፡ ወትእዛዞ፡ ዘይደልዎ፡ ሠናየ፡ ሠሪዐ፡ ሕዝቡ፡ ወየሐውር፡ ኀበ፡ ካልእ፡ ብሔር፡ ወእመሂ፡ በምንዳቤ፡ ወበዕፁብ፡ ወበእከይ፡ ለይሰደድ፡ ወይትገደፍ፡ እምሢመቱ። አላ፡ ለእመ፡ ሰአልዎ፡ ኤጲስ፡ ቆጶሳት፡ ከመ፡ ይንበር፡ ኀቤሆሙ፡ ለመፍቅዱ፡ አው፡ ለዘይከውኖሙ፡ በቍዔተ፡ ለሰብአ፡ ሀገሩ፡ እንተ፡ ተተክለ፡ ባቲ፡ ወእሙንቱ፡ ያስተበቍዕዎ፡ እስከ፡ ይትፈጸም፡ መፍቅዱ
            </ab>
            </div>
            <div type="textpart" subtype="paragraph" n="14">
               <ab> አብጥሊስ፡ ፲፬። እመቦ፡ ቀሲስ፡ አው፡ ዲያቆን፡ አው፡ ባዕዳን፡ እምካህናት፡ ዘኀደገ፡ መካኖ፡ ወቤተ፡ ክርስቲያኖ፡ መካነ፡ ኀበ፡ ሤሞ፡ ኤጲስ፡ ቆጶስ፡ አው፡ ሊቀ፡ ጳጳሳት፡ አው፡ ጳጳስ፡ አላ፡ በትእዛዘ፡ ርእሱ፡ ከመ፡ ይኅሥሥ፡ በቍዔተ፡ ወያጥሪ፡ ክብረ፡ እምሰብአ፡ ውእቱ፡ ብሔር፡ ይሰዐር፡ ሢመቱ፡ እምክልኤሆን፡ መካናት፡ ኅቡረ፡ ወኢይትኈለቍ፡ ውስተ፡ ኍልቈ፡ ካህናት፡ አላ፡ ይኩን፡ ምቅዋሙ፡ በቤተ፡ ክርስቲያን፡ ምስለ፡ መእመናን። ወፈድፋደሰ፡ ለእመ፡ ጸውዖ፡ ኤጲስ፡ ቆጶስ፡ ከመ፡ ይግባእ፡ ኀበ፡ መካኑ፡ ወኢገብረ፡ ዘንተ፡ ወኢተሰጥዎ፡ ከመ፡ ይትመየጥ፡ ኀበ፡ መካኑ፡ ለይስዐር፡ እምክህነቱ፡ ወእምነ፡ ማኅበሮሙ፡ ወይኩን፡ ንብረቱ፡ ምስለ፡ ማእመናን፡ እስመ፡ ኀረየ፡ ይምትር፡ ሥርዐተ፡ ክህነት፡ ወይኩን፡ ከመ፡ ሕዝብ፡ መእመናን
            </ab>
            </div>
            <div type="textpart" subtype="paragraph" n="15">
               <ab> አብጥሊስ፡ ፲፭። ወለእመ፡ ተወክፈ፡ አሐዱ፡ እምኤጲስ፡ ቆጶሳት፡ ብእሴ፡ ዘከመዝ፡ አርአያሁ፡ ወግዕዙ፡ ወያሰትት፡ ዘንተ፡ ወኮነ፡ ለውእቱ፡ ብእሲ፡ ኀቤሁ፡ ክብር፡ ወኮነ፡ ዘይኈልቆ፡ በአምሳለ፡ እለ፡ ሀለዉ፡ ኀቤሁ፡ እምካህናት፡ ለይትገሐሥዎ፡ ለውእቱ፡ ኤጲስ፡ ቆጶስ፡ ወይኩን፡ በኀቤሆሙ፡ በአምሳለ፡ ዘይገብር፡ በዕልወተ፡ ሕግ፡ ወይመትር፡ ሕገጊሃ፡ ለቤተ፡ ክርስቲያን፡ ወሥርዐታ
            </ab>
            </div>
            <div type="textpart" subtype="paragraph" n="16">
               <ab> አብጥሊስ፡ ፲፮። እመቦ፡ ብእሲ፡ እመሀይምናን፡ ወካህናት፡ ዘአውሰበ፡ ክልኤተ፡ ብእሲተ፡ ወአስተጋብአ፡ ማእከሌሆን፡ ርስሐተ፡ አው፡ ዕቅብተ፡ ላዕለ፡ ብእሲቱ፡ አው፡ ደሐረ፡ ብእሲቶ፡ ወአውሰበ፡ ካልእታ፡ ወለእመ፡ ኮነ፡ ዘአውሰበ፡ ካልእተ፡ ብእሲተ፡ ድንግለ፡ እስመ፡ ኢይደልዎ፡ ይሠየም፡ ኤጲስ፡ ቆጶስ፡ ወኢቀሲስ፡ ወኢዲያቆን፡ ወኢምንተኒ፡ እመዓርገ፡ ክህነት
            </ab>
            </div>
            <div type="textpart" subtype="paragraph" n="17">
               <ab> አብጥሊስ፡ ፲፯። እመቦ፡ ብእሲ፡ ዘአውሰበ፡ ብእሲተ፡ ማዕሰበ፡ እንተ፡ ደሐርዋ፡ በዝሙት፡ ወበምርዓት፡ በዘ፡ ነገርነ፡ አው፡ አረማዊት፡ አው፡ ዘሀለወት፡ በትሕዝብት፡ እስመ፡ ኢይደልዎ፡ ከመ፡ ይኩን፡ ኤጲስ፡ ቆጶስ፡ ወኢቀሲስ፡ ወኢዲያቆን፡ ወዘይቴሐት፡ እምእሉ፡ እምነ፡ መዓርገ፡ ክህነት
            </ab>
            </div>
            <div type="textpart" subtype="paragraph" n="18">
               <ab> አብጥሊስ፡ ፲፰። እመቦ፡ ብእሲ፡ ዘአውሰበ፡ ክልኤተ፡ አኃተ፡ አው፡ አውሰበ፡ ወለተ፡ እኅቱ፡ አው፡ ወለተ፡ እኁሁ፡ እስመ፡ ኢይደልዎ፡ ይሠየም፡ ኤጲስ፡ ቆጶስ፡ ወኢቀሲስ፡ ወኢዲያቆን፡ ወኢምንተኒ፡ እመዓርገ፡ ክህነት፡ ወይሰደድ፡ እምሕዝብ፡ ወአልቦ፡ መክፈልተ፡ ምስለ፡ መእመናን
            </ab>
            </div>
            <div type="textpart" subtype="paragraph" n="19">
               <ab> አብጥሊስ፡ ፲፱። እመቦ፡ ብእሲ፡ እምካህናት፡ ዘወሀበ፡ ምግበ፡ ዚአሁ፡ በእንተ፡ ገጸ፡ ነፍሱ፡ ወወሀቦሙ፡ ነፍሶ፡ ሐቤ፡ በእንተ፡ ካልእ፡ አው፡ አስተአኀዘ፡ ብእሴ፡ ካልአ፡ በከመ፡ ይገብሩ፡ አረሚ፡ ለይሰደድ፡ እምቤተ፡ ክርስቲያን
            </ab>
            </div>
            <div type="textpart" subtype="paragraph" n="20">
               <ab> አብጥሊስ፡ ፳። እመቦ፡ ብእሲ፡ ኅጽወ፡ ዘኀጸውዎ፡ ወእመሂ፡ ዘተኀየልዎ፡ አው፡ ዘተኀጽወ፡ ከማሁ፡ እምከርሠ፡ እሙ፡ አው፡ በደዌ፡ ዘረከቦ፡ ዘይከልኦ፡ አውስቦ፡ ወይከውን፡ ሠናየ፡ ሃይማኖቱ፡ ዘይደልዎ፡ ከመ፡ ይሠየም፡ ኤጲስ፡ ቆጶስ፡ ወርቱዕ፡ ሎቱ፡ ለይሠየም
            </ab>
            </div>
            <div type="textpart" subtype="paragraph" n="21">
               <ab> አብጥሊስ፡ ፳፩። እመቦ፡ ብእሲ፡ ዘኀጸወ፡ ርእሶ፡ በፈቃዱ፡ ዘእንበለ፡ ይትኀየልዎ፡ ኢይደልዎ፡ ይሠየም፡ ኤጲስ፡ ቆጶስ፡ ወኢቀሲስ፡ ወኢዲያቆን፡ ወኢምንተኒ፡ እመዓርገ፡ ክህነት፡ እስመ፡ ኮነ፡ ጸላኤ፡ ለርእሱ፡ በቀቲሎቱ፡ ወኮነ፡ ጸላኤ፡ ለፍጥረተ፡ እግዚአብሔር
            </ab>
            </div>
            <div type="textpart" subtype="paragraph" n="22">
               <ab> አብጥሊስ፡ ፳፪። እመቦ፡ ብእሲ፡ ዘኀጸወ፡ ርእሶ፡ ሐዲሰ፡ እምድኅረ፡ ክህነት፡ ለይስዐር፡ እምሢመቱ፡ ወይሰደድ፡ እምቤተ፡ ክርስቲያን፡ ሠለስተ፡ ዐመተ፡ እስመ፡ ኮነ፡ ጸላኤ፡ ለሕይወቱ፡ ወአፍቀረ፡ ቀቲለ፡ ርእሱ
            </ab>
            </div>
            <div type="textpart" subtype="paragraph" n="23">
               <ab> አብጥሊስ፡ ፳፫። እመቦ፡ መእመነ፡ ዘኀጸወ፡ ርእሶ፡ ይሰደድ፡ እምቤተ፡ ክርስቲያን፡ ሠለስተ፡ ዐመተ፡ እስመ፡ ኮነ፡ ጸላኤ፡ ለፍጥረተ፡ እግዚአብሔር፡ ወቀታሌ፡ ለነፍሱ
            </ab>
            </div>
            <div type="textpart" subtype="paragraph" n="24">
               <ab> አብጥሊስ፡ ፳፬። እመሂ፡ ኤጲስ፡ ቆጶስ፡ አው፡ ቀሲስ፡ አው፡ ዲያቆን፡ አው፡ ዘይቴሐቶሙ፡ እመዓርገ፡ ክህነት፡ ዘተረክበ፡ በዝሙት፡ አው፡ በመሕላ፡ በሐሰት፡ አው፡ ሰረቀ፡ ለይትመተር፡ እምክህነት፡ ወኢይሰደድ፡ እምቤተ፡ ክርስቲያን፡ እስመ፡ ይቤ፡ እግዚአብሔር፡ በመጽሐፍ፡ እግዚአብሔር፡ ኢይትቤቀል፡ ካዕበ፡ በአሐቲ፡ አበሳ
            </ab>
            </div>
            <div type="textpart" subtype="paragraph" n="25">
               <ab> አብጥሊስ፡ ፳፭። እመቦ፡ ብእሲ፡ ዘቦአ፡ ውስተ፡ ቤተ፡ ክርስቲያን፡ ወተወክፈ፡ ክህነተ፡ እምጽድቅ፡ ንሕነ፡ ንኤዝዝ፡ ከመ፡ ያውስብ፡ ለእመ፡ ፈተወ፡ ዘንተ፡ ወባዕድሰ፡ አልቦ
            </ab>
            </div>
            <div type="textpart" subtype="paragraph" n="26">
               <ab> አብጥሊስ፡ ፳፮። እመሂ፡ ኤጲስ፡ ቆጶስ፡ አው፡ ቀሲስ፡ አው፡ ዲያቆን፡ ለእመ፡ ዘበጠ፡ መሀይምነ፡ ሶበ፡ ይኤብስ፡ አበሳ፡ ዘሥጋ፡ አው፡ ይጌጊ፡ ጌጋየ፡ በሕቁ፡ አው፡ ዘበጠ፡ ዘኢየአምን፡ ሶበ፡ ይኤብስ፡ አው፡ ያሐሥም፡ ለይትመተር፡ እምሢመቱ፡ ከመ፡ ይፍርሁ፡ ቦቱ፡ ካልኣን። እስመ፡ ርኢናሁ፡ ለእግዚእነ፡ ወአምላክነ፡ ሶበ፡ ይዘብጥዎ፡ ኢዘበጠ፡ ወከማሁ፡ ሶበ፡ ይፀርፉ፡ ላዕሌሁ፡ ኢፀረፈ
            </ab>
            </div>
            <div type="textpart" subtype="paragraph" n="27">
               <ab> አብጥሊስ፡ ፳፯። እመሂ፡ ኤጲስ፡ ቆጶስ፡ አው፡ ቀሲስ፡ አው፡ ዲያቆን፡ ዘአውፅእዎ፡ እምቤተ፡ ክርስቲያን፡ በእንተ፡ አበሳ፡ ዘገብረ፡ አው፡ ኮነ፡ ላዕሌሁ፡ መአስረ፡ ዘየዐቢ፡ እምኔሁ፡ ወኢያሐዝኖ፡ ውእቱ፡ አበሳ፡ ወነሥአ፡ መልእክተ፡ እመልእክተ፡ ቤተ፡ ክርስቲያን፡ ተኀዪሎ፡ ዘእንበለ፡ ፍርሀት፡ ወኢገረሞ፡ ውእቱ፡ አበሳ፡ ዘይደልዎ፡ ይፍራህ፡ ባቲ፡ ለይትመተር፡ እምቤተ፡ ክርስቲያን፡ ለዝሉፉ
            </ab>
            </div>
            <div type="textpart" subtype="paragraph" n="28">
               <ab> አብጥሊስ፡ ፳፰። እመሂ፡ ኤጲስ፡ ቆጶስ፡ አው፡ ቀሲስ፡ አው፡ ዲያቆን፡ ዘአጥረየ፡ ወኢምንተኒ፡ እመዓርገ፡ ክህነት፡ ዘሀሎ፡ ባቲ፡ በዐስብ፡ በእንቲአሁ፡ ወወሀበ፡ ሕልያነ፡ አው፡ አሰፊዎ፡ ከመ፡ የሀብ፡ ሕልያነ፡ ከመ፡ ይሠየም፡ በተቃሕዎ፡ ወበትምይንት፡ ኢይትወከፍዎ፡ ሢመቶ፡ በእንቲአሁ። ወለእመ፡ ሞአ፡ በእንቲአሃ፡ በተኀይሎ፡ ኢይኩን፡ በኀቤሆሙ፡ ዘእንበለ፡ ከመ፡ መምለኬ፡ ጣዖት፡ ወውእቱ፡ ስዑር፡ ወውጉዝ፡ ወርጉም፡ ወይስዐር፡ ወይሰደድ፡ እምቤተ፡ ክርስቲያን፡ ወይመንኑ፡ ነገሮ፡ ወተደምሮቶ፡ በከመ፡ መነንኩ፡ አነ፡ ጴጥሮስ፡ ተደምሮተ፡ ሲሞን፡ መሠርይ፡ ወሰደድክዎ፡ እምቤተ፡ ክርስቲያኑ፡ ለእግዚአብሔር፡ በትእዛዘ፡ መንፈስ፡ ቅዱስ
            </ab>
            </div>
            <div type="textpart" subtype="paragraph" n="29">
               <ab> አብጥሊስ፡ ፳፱። እመቦ፡ ኤጲስ፡ ቆጶስ፡ ዘተማሕፀነ፡ በእንተ፡ ሢመቱ፡ በሰብአ፡ አፍኣ፡ ወበመኳንንት፡ ወበሥዩማነ፡ ዝንቱ፡ ዓለም፡ ከመ፡ ይርድእዎ፡ ላዕለ፡ ሢመተ፡ ቤተ፡ ክርስቲያን፡ ወይፈቅድ፡ ያድክም፡ ሕዝበ፡ እግዚአብሔር፡ ንጹሐ፡ ወቅዱሰ፡ እንተ፡ ወለደቶ፡ ንዋየ፡ ንጽሕተ፡ እንተ፡ ይእቲ፡ ጥምቀት፡ ቅድስት፡ ወይትሌዐል፡ ላዕሌሆሙ፡ በዘኢይደሉ፡ ወይሬሲ፡ ለርእሱ፡ ቤተ፡ ክርስቲያን፡ ዘኢኮነት፡ ዚአሁ፡ ወኢውእቱ፡ ሥዩም፡ ላዕሌሃ። ወከማሁ፡ ቤተ፡ ክርስቲያን፡ እንተ፡ ባቲ፡ ሊቀ፡ ካህናት፡ ወካህናት፡ እምታሕተ፡ እዴሁ፡ ለውእቱ፡ ሊቀ፡ ካህናት፡ ወሰፍሐ፡ እዴሁ፡ ውእቱ፡ ኤጲስ፡ ቆጶስ፡ ለትእዛዘ፡ ይእቲ፡ ቤተ፡ ክርስቲያን፡ ወለትእዛዘ፡ ካህናቲሃ፡ አው፡ መነኮሳት፡ ዘውእቱ፡ ምኔት፡ ዘእንበለ፡ መባሕተ፡ ውእቱ፡ ሊቀ፡ ካህናት፡ ዘዚአሆሙ። ወውእቱ፡ ርጉም፡ ወውጉዝ፡ ወይትመተር፡ እምቤተ፡ ክርስቲያኑ፡ ለእግዚአብሔር፡ ውእቱሂ፡ ወኵሎሙ፡ እለ፡ ረድእዎ፡ ላዕለ፡ ዝንቱ፡ ወባልሕዎ፡ ቦቱ
            </ab>
            </div>
            <div type="textpart" subtype="paragraph" n="30">
               <ab> አብጥሊስ፡ ፴። እመቦ፡ ቀሲስ፡ ዘመተሮ፡ ኤጲስ፡ ቆጶስ፡ በእንተ፡ ክሕደት፡ ዘይቤ፡ አው፡ አበሳ፡ ዘተዐውቀ፡ አው፡ ትእዛዝ፡ በእሙን፡ ዘይደልዎ፡ አው፡ ተጋሕሦ፡ ለኤጲስ፡ ቆጶስ፡ ዘይእቲ፡ እምርት፡ ዕለት፡ በጽሙና፡ ወንጽሕ፡ ወሃይማኖት፡ አስተሐቂሮ፡ ኤጲስ፡ ቆጶሰ፡ ወገብረ፡ ለርእሱ፡ ምሥዋዐ፡ ወአምጽአ፡ ሕዝበ፡ ወከፈለ፡ ቤተ፡ ክርስቲያን፡ ክልኤተ፡ ክፍለ፡ ለይትመተር፡ እምቤተ፡ ክርስቲያኑ፡ ለእግዚአብሔር፡ እስመ፡ አፍቀረ፡ ሢመተ፡ ለርእሱ፡ ወኀደገ፡ ትእዛዞ፡ ለኤጲስ፡ ቆጶስ፡ ወኮነ፡ ዕቅፍት። ወያውግዝዎ፡ ወይግበሩ፡ ዘንተ፡ ቦቱ፡ ወበኵሎሙ፡ እለ፡ ይትመየጡ፡ ኀቤሁ፡ እምቀሳውስት፡ ወዲያቆናት፡ ወኵሎሙ፡ ካህናት፡ እለ፡ ተለውዎ። ወመሀይምናንሰ፡ ያስተኃፍርዎሙ፡ ዘእንበለ፡ ጌጋይ። ወዝንቱ፡ እምድኅረ፡ አስተብቍዖሙ፡ ኤጲስ፡ ቆጶስ፡ ለእሙንቱ፡ ካህናት፡ ወለሕዝብ፡ ወይትጋባእ፡ ኀበ፡ መኃድሪሆሙ፡ ምዕረ፡ ወካዕበ፡ ወሥልሰ፡ ከመ፡ ኢይግበሩ፡ ወኢይረስዩ፡ በከመ፡ ምግባሮሙ፡ ወለእመ፡ ኢሰምዕዎ፡ ሶቤሃ፡ ኀደረ፡ ውእቱ፡ ኀቤሆሙ
            </ab>
            </div>
            <div type="textpart" subtype="paragraph" n="31">
               <ab> አብጥሊስ፡ ፴፩። እመቦ፡ ቀሲስ፡ አው፡ ዲያቆን፡ ዘሰዐሮ፡ ኤጲስ፡ ቆጶስ፡ በእንተ፡ ቃለ፡ ክሕደት፡ ዘይብል፡ አው፡ ፅርፈት፡ ላዕለ፡ እግዚአብሔር፡ በአመክንዮ፡ ምክንያተ፡ ሢመት፡ ወኢመኑሂ፡ እምኤጲስ፡ ቆጶሳት፡ ኢይትወከፎ። አላ፡ ለእመ፡ ኮነ፡ ውእቱ፡ ዘሰዐሮ፡ ዘኀደገ፡ አው፡ ዘጐየ፡ አው፡ ዘሞተ፡ እስመ፡ ውእቱ፡ ብዉሕ፡ ለዘ፡ ተሠይመ፡ ህየንቴሁ፡ ወብዉሕ፡ ካዕበ፡ ለካልእ፡ ነጽሮ፡ ውስተ፡ ግብሩ፡ ወይከውን፡ ውእቱ፡ ዘይኔጽር፡ ውስተ፡ ግብሩ፡ በአሠረ፡ ሕጉ
            </ab>
            </div>
            <div type="textpart" subtype="paragraph" n="32">
               <ab> አብጥሊስ፡ ፴፪። ኢይትወከፍ፡ ኤጲስ፡ ቆጶስ፡ መነሂ፡ እምቀሳውስት፡ ወእምዲያቆናት፡ እንግዳ፡ እለ፡ መጽኡ፡ እምበሓውርት፡ ርሑቅ፡ ወኢይሥርዑ፡ ሥርዐተ፡ ክህነት፡ አላ፡ ለእመ፡ ቦሙ፡ መጽሐፈ፡ መባሕት፡ በዘ፡ ይደልዎሙ። ወእመሰ፡ ቦሙ፡ መጽሐፈ፡ ይጠይቁ፡ ግብሮሙ፡ ወለእመ፡ ስምዐ፡ ኮንዎሙ፡ ሰብእ፡ መእመናን፡ ወጻድቃን፡ በአማን፡ ከመ፡ ውእቱ፡ ግብር፡ በከመ፡ ይቤሉ፡ ይትወከፍዎሙ፡ በሠናይ፡ ተወክፎ። ወለእመ፡ ስምዐ፡ ኢኮንዎሙ፡ በከመ፡ ውእቱ፡ የሀብዎሙ፡ ዘይፈቅዱ፡ ወኢይደመሩ፡ ምስለ፡ ውሉደ፡ ቤተ፡ ክርስቲያን፡ እስመ፡ ይከውን፡ ዘከመዝ፡ ብዙኅ፡ በአእብዶ፡ ይጽሕፉ፡ ሎሙ፡ መጽሐፈ፡ እንዘ፡ ኢያአምሩ፡ ግዕዞሙ፡ ጥዩቀ፡ አእምሮ
            </ab>
            </div>
            <div type="textpart" subtype="paragraph" n="33">
               <ab> አብጥሊስ፡ ፴፫። ወይደልዎ፡ ለኤጲስ፡ ቆጶስ፡ ከመ፡ ያእምር፡ ዘይደልዎ። እስመ፡ ኮነ፡ እዙዝ፡ ሎቱ፡ ይሥራዕ፡ ርእሶ፡ ካዕበ፡ ወይግበራ፡ ላዕለ፡ ኵሉ፡ ሕዝብ፡ ከመ፡ ያእምር፡ እግዚአብሔር፡ ዘንተ፡ በኀቤሁ። ወለእመ፡ ኮነ፡ ከማሁ፡ ይግበር፡ ኵሎ፡ በፈቃዱ፡ ወይኩን፡ ዘያአምር፡ ክብሮሙ፡ ለሊቃውንት፡ ዘላዕሌሁ፡ እመኒ፡ ሊቀ፡ ጳጳሳት፡ አው፡ ጳጳስ፡ ወኢይግበር፡ ወኢምንተኒ፡ ዘእንበለ፡ በምክሮሙ፡ አላ፡ ባሕቱ፡ ዘይፈቅዱ፡ ኵሎሙ፡ ሰብአ፡ ብሔሩ፡ ወሢመቱ፡ እስመ፡ ውእቱ፡ ዘያሤኒ፡ ምግባሮ፡ ወህላዌሁ፡ ለመንበር፡ ወካዕበ፡ ይደሉ፡ ለሊቀ፡ ጳጳሳት፡ ወጳጳስ፡ አክብሮቶሙ፡ ለኤጲስ፡ ቆጶሳት፡ ወለእመ፡ ፈቀደ፡ ሊቀ፡ ጳጳሳት፡ ከመ፡ ይሢም፡ ጳጳሰ፡ ያምጽእ፡ እምኤጲስ፡ ቆጶሳት፡ ዘውስተ፡ ሢመቱ፡ ወውእቱኒ፡ ዐቢይ፡ ግብር
            </ab>
            </div>
            <div type="textpart" subtype="paragraph" n="34">
               <ab> አብጥሊስ፡ ፴፬። ኢመፍትው፡ ለኤጲስ፡ ቆጶስ፡ ይሢም፡ በሕሊያን፡ እመሂ፡ ቀሲሰ፡ አው፡ ዲያቆነ፡ በዘኢምግባሩ። ወእመሰ፡ ተዐደወ፡ ወገብረ፡ ከማሁ፡ አው፡ ሰማዕተ፡ ኮኑ፡ ላዕሌሁ፡ ከመ፡ ገብረ፡ ዘንተ፡ ዘእንበለ፡ መባሕተ፡ ሰብአ፡ ውእቱ፡ መካን፡ ለይትመተር፡ ውእቱኒ፡ ወእለ፡ ሤሞሙኒ
            </ab>
            </div>
            <div type="textpart" subtype="paragraph" n="35">
               <ab> አብጥሊስ፡ ፴፭። እመቦ፡ ብእሲ፡ ዘተሠይመ፡ ኤጲስ፡ ቆጶስ፡ ወኢቆመ፡ በርትዕ፡ ለኤጲስ፡ ቆጶስና፡ ወኢቆመ፡ በመዓርጊሁ፡ በአንትጎ፡ እምኔሁ፡ ወተድኅሮ፡ ወውኅደተ፡ አእምሮ፡ በመልእክታ፡ በከመ፡ ይደሉ፡ ይትለአክ፡ ለቤተ፡ ክርስቲያን፡ ዘእግዚአብሔር፡ እንተ፡ ተተክለ፡ ላቲ፡ ወኢክህለ፡ ሠሪዖቶሙ፡ በከመ፡ ይደሉ፡ ይስዐር፡ እምኔሆሙ፡ እስከ፡ የኀድግ፡ ዘንተ። ወእመቦ፡ ብእሲ፡ ዘነሥእዎ፡ በተኀይሎ፡ ወኢኮነ፡ ውእቱ፡ እምኔሁ፡ አድልዎ፡ ወተሠይመ፡ ኤጲስ፡ ቆጶስ፡ በሥምረተ፡ መንፈቆሙ፡ ለሰብአ፡ ይእቲ፡ ሀገር፡ ወሖረ፡ ኀበ፡ ይእቲ፡ ሀገር፡ ወኢተወክፍዎ፡ ሰብእ፡ ወኢመጽኡ፡ እስመ፡ ኢኮነ፡ ኤጲስ፡ ቆጶስናሁ፡ በፈቃዱ፡ አላ፡ ኀረዮ፡ እግዚአብሔር፡ ወሤሞ፡ ወመንፈቀ፡ ሰብአ፡ ብሔሩ፡ ወባሕቱ፡ ካህናት፡ እለ፡ መነንዎ፡ ተፃሪሮሙ፡ ኪያሁ፡ ወጸሊኦሙ፡ በኀቤሆሙ፡ ሎቱ፡ ከመ፡ ኢይኩን፡ ላዕሌሆሙ፡ ሥዩመ፡ ወአእመረ፡ ጳጳስ፡ በኀቤሆሙ፡ ዘንተ፡ ወይኩን፡ ውእቱ፡ ኤጲስ፡ ቆጶስ፡ በከመ፡ አፍቀርዎ፡ እልክቱ፡ አው፡ ጸልእዎ። ወለእመ፡ ተፈልጡ፡ እምኔሁ፡ ካህናት፡ ዘውእቱ፡ መካን፡ ወገብሩ፡ ሎሙ፡ ቤተ፡ ክርስቲያን፡ በባሕቲቶሙ፡ ይትመተሩ፡ ካህናት፡ ዘውእቱ፡ መካን፡ ወይትአሰሩ፡ ሰብአ፡ ይእቲ፡ ቤተ፡ ክርስቲያን፡ እስመ፡ ኢኀብሩ፡ ምስሌሁ፡ ወኢያእመሩ፡ ግዕዞ፡ ወኢተአዘዙ፡ ሎቱ፡ ወኦሆ፡ ኢይቤሉ
            </ab>
            </div>
            <div type="textpart" subtype="paragraph" n="36">
               <ab> አብጥሊስ፡ ፴፮። አዘዝነ፡ ከመ፡ ይኩን፡ ጉባኤ። ይትጋብኡ፡ በበዐመት፡ ክልኤተ፡ ጊዜ፡ ወይትሐተቱ፡ በበይናቲሆሙ፡ ለሐድሶ፡ ፈሪሀ፡ እግዚአብሔር፡ ወከመ፡ ኢይኩን፡ ውስተ፡ ሃይማኖት፡ ዕቅፍተ፡ ወያእምሩ፡ ኵሎ፡ ዘይትሐደስ፡ በኀቤሆሙ፡ በተኀሥሦ፡ በእንተ፡ ሕግ፡ ወበእንተ፡ ሠሪዐ፡ አብያተ፡ ክርስቲያኖሙ፡ ወበእንተ፡ ኵነኔሆሙ፡ ወኵሉ፡ ዘተኀየለ፡ ሰብእ፡ እምፍትሕ፡ ወኢምንተኒ፡ በዘ፡ ርእየ፡ ጳጳሶሙ፡ አው፡ ሊቀ፡ ጳጳሶሙ። ወለእመ፡ ኮነ፡ ተስናነ፡ ማእከለ፡ ሕዝብ፡ ፍልጥዋ፡ ወዕርቅዎሙ፡ ወይኩን፡ ጉባኤ፡ ዘቀዳሚ፡ በራብዕ፡ ሰንበት፡ እምጰንጠቈስጤ፡ ወቅድመ፡ ማዮስ፡ ወውእቱ፡ ወርኅ፡ አያር፡ ወበሐሳበ፡ ግብጽ፡ በሣንስ፡ ዘውእቱ፡ ግንቦት፡ በጰንጠቈስጤ፡ ወካልእታ፡ ጉባኤ፡ አመ፡ ፲ወ፪፡ ለትስሪን፡ ቀዳሚ፡ ወበሐሳበ፡ ግብጽ፡ መንፈቀ፡ ወርኅ፡ በአባ፡ ዘውእቱ፡ ጥቅምት፡ እምድኅረ፡ በዓለ፡ መስቀል
            </ab>
            </div>
            <div type="textpart" subtype="paragraph" n="37">
               <ab> አብጥሊስ፡ ፴፯። ኵሉ፡ ንዋየ፡ ቤተ፡ ክርስቲያን፡ ወኵሉ፡ ዘዚአሃ፡ ይኩን፡ ውስተ፡ እዴሁ፡ ለኤጲስ፡ ቆጶስ። ይምለክ፡ ዐቂቦቶ፡ ወእኂዞቶ፡ እስመ፡ ይደልዎ፡ ወኮነ፡ እሙነ፡ ባቲ፡ ወውእቱ፡ ዓዲ፡ ይኩን፡ ዘይመልክ፡ ከፊሎቶ፡ ማእከሎሙ፡ ለካህናት፡ በከመ፡ ይደሉ፡ ወበከመ፡ አዘዘ፡ እግዚአብሔር፡ በዝንቱ፡ ከመ፡ ይኩኑ፡ ካህናት፡ በበማኅደሮሙ፡ ወበበመዓርጊሆሙ፡ በፍትሕ። ቦ፡ እምኔሆሙ፡ ዘይነሥእ፡ ክልኤ፡ ክፍለ፡ ወቦ፡ ዘይነሥእ፡ ሠለስተ፡ ክፍለ፡ ወቦ፡ ዘይነሥእ፡ አሐደ፡ ክፍለ፡ በከመ፡ ሠራዕነ፡ በመጽሐፈ፡ ክፍለት። ወኢይደልዎ፡ ይግበር፡ ዘንተ፡ በፈቃዱ፡ ወበሥምረቱ፡ አው፡ ከፊሎቱ፡ በህላዌሆሙ፡ ለእለ፡ ፈቀደ፡ እምፍቁራኒሁ፡ አው፡ አዝማዲሁ፡ አላ፡ ይክፍል፡ ውእቱ፡ በርትዕ፡ በከመ፡ ይደሉ፡ በበማኅበሮሙ፡ ለካህናት፡ ወለመላህቅትኒ፡ በከመ፡ ዕበዮሙ፡ ወለንኡሳንሂ፡ በዐቅሞሙ። ወለእመ፡ መጽኡ፡ ነዳያን፡ የሀብዎሙ፡ ሲሳየ፡ በዐቅም፡ ወአኮ፡ በአብዝኆ፡ እስመ፡ ውእቱ፡ ዘዚአሆሙ፡ ለካህናት፡ ወኢያብዝኅ፡ ሲሳየ፡ ለርእሱኒ
            </ab>
            </div>
            <div type="textpart" subtype="paragraph" n="38">
               <ab> አብጥሊስ፡ ፴፰። ወኢይግበር፡ ወኢመኑሂ፡ እምቀሳውስት፡ ወእምዲያቆናት፡ ወኢምንተኒ፡ በቤተ፡ ክርስቲያን፡ ዘእንበለ፡ በፈቃደ፡ ኤጲስ፡ ቆጶስ፡ እስመ፡ ውእቱ፡ ዘተአመነ፡ ላዕለ፡ ቤተ፡ ክርስቲያነ፡ እግዚአብሔር፡ ወውእቱ፡ ዘይትሐተት፡ በእንተ፡ ነፍሰ፡ ሕዝብ
            </ab>
            </div>
            <div type="textpart" subtype="paragraph" n="39">
               <ab> አብጥሊስ፡ ፴፱። ለይኩን፡ ንዋየ፡ ኤጲስ፡ ቆጶስ፡ በባሕቲቱ፡ እምንዋየ፡ ቤተ፡ ክርስቲያን፡ ከመ፡ ይኩን፡ ኤጲስ፡ ቆጶስ፡ ሥሉጥ፡ ላዕለ፡ ንዋየ፡ ርእሱ፡ ከመ፡ ይግበር፡ ዘፈቀደ፡ ወዘአብደረ፡ ወያውርሶ፡ ለዘፈቀደ፡ ወአፍቀረ፡ እምሰብኡ፡ አው፡ ያውርሳ፡ ለቤተ፡ ክርስቲያን። ከማሁ፡ ብዉሕ፡ ሎቱ፡ ወይደልዎ፡ ወኢያህጕል፡ ንዋዮ፡ በምክንያተ፡ ንዋየ፡ ቤተ፡ ክርስቲያን፡ ወኢንዋየ፡ ቤተ፡ ክርስቲያን፡ በምክንያተ፡ ንዋዩ፡ እስመ፡ ቦ፡ እንጋ፡ ኤጲስ፡ ቆጶስ፡ ዘመደ፡ አው፡ ብእሲተ፡ አው፡ ውሉደ፡ አው፡ አዝማደ፡ አው፡ ካልአ፡ አው፡ ገብረ፡ ዘይፈቅድ፡ መካኖ፡ አው፡ ረድአ፡ ዘአልሀቀ፡ ወያወርሶ፡ በከመ፡ ያፈቅር። ወዝንቱ፡ አኀዊነ፡ ርቱዕ፡ በኀበ፡ እግዚአብሔር። ለእመ፡ ኮነ፡ ትእዛዝ፡ ከመዝ፡ ኢይትሀጐል፡ እምንዋየ፡ ቤተ፡ ክርስቲያን፡ ወኢእምንዋየ፡ ኤጲስ፡ ቆጶስ፡ ወኢምንተኒ፡ ወኢይኅሥሡ፡ ወራስያኑ፡ ለኤጲስ፡ ቆጶስ፡ ወኢምንተኒ፡ ዘእንበለ፡ ዘዚአሆሙ፡ ወኢይትጋአዙ፡ ሰብአ፡ ቤተ፡ ክርስቲያን፡ በላዕለ፡ ንዋየ፡ ኤጲስ፡ ቆጶስ፡ ወኢሰብአ፡ ኤጲስ፡ ቆጶስ፡ በላዕለ፡ ንዋየ፡ ቤተ፡ ክርስቲያን፡ ዘእንበለ፡ ዘአፍቀረ፡ ዘእምነፍሱ፡ ኢይትጋአዙ፡ ሰብአ፡ ቤቱ፡ ለኤጲስ፡ ቆጶስ፡ ወአዝማዲሁ፡ በላዕለ፡ ንዋዩ፡ ወንዋየ፡ ቤተ፡ ክርስቲያን፡ ወይከውኖ፡ ውእቱ፡ ነውረ፡ ወሐሜት፡ ወእኩየ፡ ዜና፡ ለኤጲስ፡ ቆጶስ፡ እምድኅረ፡ ሞተ፡ ወይከውን፡ ውእቱ፡ ዕቅፍተ፡ ለሕዝበ፡ እግዚአብሔር
            </ab>
            </div>
            <div type="textpart" subtype="paragraph" n="40">
               <ab> አብጥሊስ፡ ፵። ሕገ፡ ንኤዝዝ፡ ይኩን፡ ሥሉጠ፡ ኤጲስ፡ ቆጶስ፡ ላዕለ፡ ንዋየ፡ ቤተ፡ ክርስቲያን፡ እንዘ፡ ይከውን፡ ግሩመ፡ ወመስተዐግሠ፡ እምዘ፡ አምንዎ፡ ላዕለ፡ ነፍሰ፡ ሰብእ፡ ክብርት፡ ወዐባይ፡ ወይደልዎ፡ ካዕበ፡ ከመ፡ ይትአመን፡ ላዕለ፡ ኵሉ፡ ንዋየ፡ ቤተ፡ ክርስቲያን፡ ከመ፡ ይክፍሎሙ፡ ለቀሳውስት፡ ወለዲያቆናት፡ ወይኩን፡ ውእቱ፡ በፈሪሀ፡ እግዚአብሔር፡ በንጽሕ፡ ወበፍርሀት። ወይኩን፡ ኤጲስ፡ ቆጶስ፡ ዘይነሥእ፡ እምኔሁ፡ አምጣነ፡ ዘይፈቅድ፡ ለርእሱ፡ ወለአኃዊሁ፡ ካህናት፡ ከመ፡ ኢያሕጽጽ፡ ምንተኒ፡ እመፍቅዶሙ፡ እስመ፡ ሕገ፡ እግዚአብሔር፡ አዘዘ፡ ከመዝ፡ ኵሉ፡ ዘኮነ፡ ፅሙደ፡ ለመልእክተ፡ ምሥዋዕ፡ ለይኩን፡ ሲሳዩ፡ እምንዋየ፡ ምሥዋዕ፡ ወከማሁ፡ ሐራዊ፡ ዘየዐቅብ፡ አናቅጸ፡ ንጉሥ፡ ከመ፡ ይሴሰይ፡ እምንዋየ፡ ንጉሥ። ወውእቱ፡ የኀሥሥ፡ ሲሳየ፡ ተፀምዶቱ፡ ለነፍሱ፡ ዘተሠይመ፡ ለመልእክት፡ ዘተተክለ፡ ላቲ፡ ውእቱ፡ ወበዘይጼዐን፡ ወንዋየ፡ ሐቅል፡ በዘይትቃተል፡ ውስተ፡ ጸብአ፡ ፀሩ፡ ለንጉሥ
            </ab>
            </div>
            <div type="textpart" subtype="paragraph" n="41">
               <ab> አብጥሊስ፡ ፵፩። እመቦ፡ ኤጲስ፡ ቆጶስ፡ አው፡ ቀሲስ፡ አው፡ ዲያቆን፡ ዘተጠምቀ፡ ጥምቀተ፡ ዕልዋን፡ አው፡ ዘይትቄረብ፡ እምቍርባኖሙ፡ ይስዐሩ፡ እምሢመቶሙ፡ እስመ፡ አልቦሙ፡ ማእከለ፡ ክርስቶስ፡ ወሰይጣን፡ ኅብረተ፡ ወኢመክፈልተ፡ ለመሀይምናን፡ ምስለ፡ አረማዊ፡ ወኢለርቱዕ፡ ምስለ፡ ሐንካስ
            </ab>
            </div>
            <div type="textpart" subtype="paragraph" n="42">
               <ab> አብጥሊስ፡ ፵፪። እመቦ፡ ኤጲስ፡ ቆጶስ፡ አው፡ ቀሲስ፡ አው፡ ዲያቆን፡ ዘኀሠሠ፡ እምኀበ፡ ዘለቀሐ፡ ረድኤተ፡ አው፡ ርዴ፡ ይስዐር፡ እመዓርጊሁ፡ አላ፡ ዳእሙ፡ ለእመ፡ ኀደገ፡ ውእተ፡ ግብረ፡ ወተመይጠ፡ እምኔሁ
            </ab>
            </div>
            <div type="textpart" subtype="paragraph" n="43">
               <ab> አብጥሊስ፡ ፵፫። እመሂ፡ ኤጲስ፡ ቆጶስ፡ አው፡ ቀሲስ፡ አው፡ ዲያቆን፡ ዘጸለየ፡ ምስለ፡ ዕልዋን፡ ለኤጲስ፡ ቆጶስ፡ ይስዐሮ፡ ጳጳስ፡ አው፡ ሊቀ፡ ጳጳሳት፡ ወለቀሲስ፡ ወለዲያቆንሰ፡ ትእዛዞሙ፡ ብዉሕ፡ ለኤጲስ፡ ቆጶስ፡ ይግበር፡ ላዕሌሆሙ፡ ዘፈቀደ። ወይደሉ፡ ይኅድጉ፡ እምይእዜ፡ ወለእመ፡ ተመይጡ፡ እምውእቱ፡ ወእመአኮ፡ ይስዐሮሙ፡ ኤጲስ፡ ቆጶስ፡ ወእመሰ፡ አብሖሙ፡ ይባኡ፡ ምስሌሁ፡ ውስተ፡ ምሥዋዕ፡ ወይንበሩ፡ ውስተ፡ ኍልቈ፡ ካህናት፡ ይስዐር፡ ውእቱኒ፡ እምሢመቱ
            </ab>
            </div>
            <div type="textpart" subtype="paragraph" n="44">
               <ab> አብጥሊስ፡ ፵፬። እመቦ፡ ብእሲ፡ እምሕዝባዊያን፡ ዘአውፅአ፡ ብእሲቶ፡ እምቤቱ፡ ዘእንበለ፡ ምክንያት፡ ዘይደሉ፡ ለዝንቱ፡ በዘ፡ ሠራዕነ፡ አው፡ አውሰበ፡ ብእሲተ፡ ካልእተ፡ ምስሌሃ፡ ወአስተጋብኦን፡ ለክልኤሆን፡ አው፡ ዘነሥአ፡ ብእሲተ፡ እንተ፡ ደሐርዋ፡ አው፡ ዘመወ፡ ለይሰደድ፡ እምቤተ፡ ክርስቲያን
            </ab>
            </div>
            <div type="textpart" subtype="paragraph" n="45">
               <ab> አብጥሊስ፡ ፵፭። እመሂ፡ ኤጲስ፡ ቆጶስ፡ አው፡ ቀሲስ፡ አው፡ ዲያቆን፡ አው፡ ዘይቴሐት፡ እምእሉ፡ እምሕዝብ፡ አው፡ እምካህናት፡ ንኡሳን፡ ዘአበየ፡ አውስቦ፡ ወበሊዐ፡ ሥጋ፡ ወሰቲየ፡ ወይን፡ አስተራኵሶ፡ ወይሬሲ፡ ርእሶ፡ ዘይኄይስ፡ እምካልኣን፡ በዝንቱ፡ ወከመ፡ ዘኢይደሉ፡ ይብልዕዎ፡ በዝንቱ፡ ምክንያት፡ ከመ፡ ርኵስ፡ ወገብረ፡ ዘንተ፡ በእበዱ፡ ለእመ፡ ኮነ፡ በእንቲአሁ፡ እስመ፡ ንጹሕ፡ ውእቱ፡ ለይትመተር፡ ዘይገብር፡ ከመዝ
            </ab>
            </div>
            <div type="textpart" subtype="paragraph" n="46">
               <ab> አብጥሊስ፡ ፵፮። ወከማሁ፡ መሀይምን፡ ካዕበ፡ ዘኀደገ፡ ዘንተ፡ ኵሎ፡ በእንተ፡ አምልኮ፡ ፅሙና፡ ወኀዲገ፡ ፍትወት፡ ለፈሪሀ፡ እግዚአብሔር፡ ወለሥምረቱ፡ ውእቱሰ፡ ብዉሕ፡ ሎቱ
            </ab>
            </div>
            <div type="textpart" subtype="paragraph" n="47">
               <ab> አብጥሊስ፡ ፵፯። እመቦ፡ ኤጲስ፡ ቆጶስ፡ አው፡ ቀሲስ፡ አው፡ ዲያቆን፡ ዘኢተወክፎ፡ ንስሓሁ፡ ለኃጥእ፡ ለእመ፡ አበሰ፡ ወነስሐ፡ ወተመይጠ፡ ኀቤሁ፡ ለይትመተር፡ እምቤተ፡ ክርስቲያን፡ እስመ፡ ዐለወ፡ ቃለ፡ እግዚአብሔር፡ እግዚእነ፡ ኢየሱስ፡ ክርስቶስ፡ ዘይቤ፡ እስመ፡ ይከውን፡ ፍሥሓ፡ ዐቢይ፡ በሰማያት፡ በእንተ፡ አሐዱ፡ ኃጥእ፡ ዘይኔስሕ፡ ወይትመየጥ፡ ኀበ፡ እግዚአብሔር
            </ab>
            </div>
            <div type="textpart" subtype="paragraph" n="48">
               <ab> አብጥሊስ፡ ፵፰። እመሂ፡ ኤጲስ፡ ቆጶስ፡ አው፡ ቀሲስ፡ አው፡ ዲያቆን፡ ዘኢበልዐ፡ ሥጋ፡ ወኢሰትየ፡ ወይነ፡ በመዋዕለ፡ በዓላት፡ ወበዕለተ፡ ሰንበታት፡ ለይትመተር፡ እምቤተ፡ ክርስቲያን፡ እስመ፡ ኮነ፡ መርሐ፡ ለሙስና፡ ሰብእ፡ ወተላዊሆሙ፡ ለጸላእተ፡ ክርስቶስ
            </ab>
            </div>
            <div type="textpart" subtype="paragraph" n="49">
               <ab> አብጥሊስ፡ ፵፱። እመቦ፡ ብእሲ፡ እምካህናት፡ ዘበልዐ፡ መባልዕተ፡ በውስተ፡ ምዝፋናት፡ ዘውእቱ፡ ማኅደረ፡ እኩያን፡ ወለእመ፡ ሰትየ፡ ስቴ፡ ስካር፡ በኀበ፡ ማኅደረ፡ ዘማዊያን፡ ወይደመር፡ ምስለ፡ እለ፡ አልቦሙ፡ ሠናየ፡ አላ፡ ባሕቱ፡ ለእመ፡ ኮነ፡ ነግደ፡ ወይበልዕ፡ በውስተ፡ ማኅደረ፡ ነግድ፡ አው፡ ይሣየጥ፡ እምሥያጥ፡ ዘይበልዕ፡ ወአልቦ፡ ቅሥተ፡ ይሰድ፡ ኀበ፡ ማኅደሩ፡ ዘይነብር፡ ውስቴቱ። ወዘሰ፡ ገብረ፡ ዘአቅደምነ፡ ነጊረ፡ ለይደቅ፡ እምሢመቱ
            </ab>
            </div>
            <div type="textpart" subtype="paragraph" n="50">
               <ab> አብጥሊስ፡ ፶። እመቦ፡ ካህነ፡ ዘረገመ፡ ኤጲስ፡ ቆጶስ፡ አመ፡ መነኖ፡ ወጸዐሎ፡ በከመ፡ ነገረ፡ ሰብአ፡ አፍኣ፡ ወኮነ፡ ዘአልቦ፡ ጌጋየ፡ ለይትመተር፡ እምሢመቱ። ወከማሁ፡ ካዕበ፡ ይደልዎ፡ ለኤጲስ፡ ቆጶስ፡ ለእመ፡ ሐሰዎ፡ አሐዱ፡ እምካህናት፡ ወይብል፡ ላዕሌሁ፡ በከመ፡ ዝንቱ፡ ነገር፡ ለይትመተር፡ እምሢመቱ። እስመ፡ ተብህለ፡ በውስተ፡ ሕግ፡ ኢታሕስም፡ ቃለ፡ ላዕለ፡ መኰንነ፡ ሕዝብከ
            </ab>
            </div>
            <div type="textpart" subtype="paragraph" n="51">
               <ab> አብጥሊስ፡ ፶፩። እመቦ፡ ብእሲ፡ እምካህናት፡ መሀይምናን፡ ዘጸዐለ፡ ቀሲሰ፡ አው፡ ዲያቆነ፡ አው፡ ዘይቴሐት፡ እምእሉ፡ አው፡ ዘይትሌዐል፡ ወለእመ፡ ረገሞሙ፡ በከመ፡ አቅደምነ፡ ነጊረ፡ ለይሰደድ
            </ab>
            </div>
            <div type="textpart" subtype="paragraph" n="52">
               <ab> አብጥሊስ፡ ፶፪። እመቦ፡ ብእሲ፡ እምካህናት፡ አው፡ ሕዝባዊያን፡ ዘተሳለቀ፡ አው፡ ሠሐቀ፡ ብእሴ፡ ጽሙመ፡ አው፡ ዕውረ፡ አው፡ በሃመ፡ አው፡ ሐንካሰ፡ አው፡ ድውየ፡ አው፡ መፃጕዐ፡ አው፡ ዝልጉሰ፡ ለይስዐር፡ እስመ፡ ከመዝ፡ ይቤ፡ እግዚአብሔር፡ በውስተ፡ ሕግ። ኢትግበር፡ ዕቅፍተ፡ ለዕውር፡ ወኢትሳለቆ፡ ለበሃም፡ ወኢትጽአል፡ መነሂ፡ እምነ፡ ዘረከቦ፡ ምንዳቤ፡ እስመ፡ ውእቱ፡ እምኀበ፡ እግዚአብሔር። ያዐጽብ፡ ወያቀልል፡ ያነዲ፡ ወያብዕል፡ ይቀትል፡ ወያሐዩ፡ ያደዊ፡ ወይፌውስ። ወዘገብረ፡ ከመዝ፡ እመሂ፡ ካህን፡ ይስዐር፡ እምክህነቱ፡ ወእመሂ፡ ሕዝባዊ፡ ይክልእዎ፡ ቍርባነ፡ ወስዱድ፡ ውእቱ፡ እምሕገ፡ እግዚአብሔር፡ ዘትካት፡ ወዘሐዲስ
            </ab>
            </div>
            <div type="textpart" subtype="paragraph" n="53">
               <ab> አብጥሊስ፡ ፶፫። እመቦ፡ ብእሲ፡ እምካህናት፡ አው፡ መሀይምናን፡ ዘጸዐለ፡ ቀሲሰ፡ አው፡ ዲያቆነ፡ ወረገሞሙ፡ ለይሰደድ
            </ab>
            </div>
            <div type="textpart" subtype="paragraph" n="54">
               <ab> አብጥሊስ፡ ፶፬። እመቦ፡ ኤጲስ፡ ቆጶስ፡ አው፡ ቀሲስ፡ ዘይኴንን፡ ሀገረ፡ ወዘአቅለለ፡ ክህነተ፡ ወሕዝበ፡ ወኢዐቀቦሙ፡ በትእዛዝ፡ ወኢመሀሮሙ፡ ፈሪሀ፡ እግዚአብሔር፡ ለይስዐር፡ እምኔሆሙ፡ ወለእመ፡ ነበረ፡ በዝንቱ፡ ይሰዐር፡ እምሢመቱ
            </ab>
            </div>
            <div type="textpart" subtype="paragraph" n="55">
               <ab> አብጥሊስ፡ ፶፭። እመቦ፡ ኤጲስ፡ ቆጶስ፡ አው፡ ዘይኴንን፡ ሀገረ፡ ወርእዮ፡ ብእሴ፡ እምካህናት፡ ኅጡአ፡ ወጽኑሰ፡ ወኢወሀቦ፡ መፍቅዶ፡ ለንዴቱ፡ ወኢከልአ፡ ተፅናሶ፡ ወኢረድኦ፡ ይስዐር፡ ወይርከቦ፡ ኵነኔ
            </ab>
            </div>
            <div type="textpart" subtype="paragraph" n="56">
               <ab> አብጥሊስ፡ ፶፮። እመቦ፡ ብእሲ፡ ዘነሥአ፡ መጻሕፍተ፡ ሐሰት፡ ዘአንበሩ፡ ዕልዋን፡ ጸላእተ፡ ክርስቶስ፡ ወአብአ፡ ውስተ፡ ቤተ፡ ክርስቲያን፡ ወኈለቋ፡ ምስለ፡ መጻሕፍት፡ ቅዱሳት፡ ወውእቱ፡ ዘምርዓት፡ ወለሙስና፡ ሕዝብ፡ ለይሰደድ፡ እምቤተ፡ ክርስቲያን፡ ወይስዐር
            </ab>
            </div>
            <div type="textpart" subtype="paragraph" n="57">
               <ab> አብጥሊስ፡ ፶፯። እመቦ፡ ብእሲ፡ እመሀይምናን፡ ዘወድቀ፡ በአብዝኆ፡ ዝሙት፡ ወኮኖ፡ ውእቱ፡ ልማድ፡ ዘወትር፡ አው፡ ሰኪቦተ፡ ተባዕት፡ እስመ፡ ዝንቱ፡ ፍትወት፡ እሱር፡ በዝንቱ፡ ወከማሁ፡ እምአንስት፡ ዘይከውን፡ ከመዝ፡ ግዕዞን፡ ወባዕዳንሂ፡ ዘይከውን፡ ከመዝ፡ ግዕዞሙ፡ እምርዓት፡ ወዘምዎ፡ ወጣዖት፡ ዘተብህለ፡ በመጽሐፈ፡ ሕግ፡ ያንኅ፡ ላሕዎ፡ ላዕለ፡ ነፍሱ፡ ወንስሓሁ፡ ወኢይሠየም፡ ውስተ፡ ወኢምንተኒ፡ እመዓርገ፡ ክህነት። ወለእመ፡ አነኀ፡ ዘንተ፡ ወበሠናይ፡ ተነስሐ፡ ይትወከፍዎ
            </ab>
            </div>
            <div type="textpart" subtype="paragraph" n="58">
               <ab> አብጥሊስ፡ ፶፰። እመቦ፡ ብእሲ፡ እምካህናት፡ አው፡ እምሕዝባዊያን፡ ዘክሕደ፡ ሃይማኖቶ፡ እምፍርሀተ፡ አይሁድ፡ ወአረሚ፡ ወዕልዋን፡ ወኢያግሀደ፡ ሃይማኖቶ፡ ውእቱ፡ ጽዋዔ፡ ኀበ፡ ዕልወት፡ ወክሕደተ፡ ክርስቶስ። ለይሰደድ፡ እምቤተ፡ ክርስቲያን፡ ወለእመ፡ ክሕደ፡ ክህነተ፡ ይስዐር፡ እመዓርጊሁ፡ ወለእመሰ፡ ነስሐ፡ ይትወከፍዎ፡ ምስለ፡ መሀይምናን
            </ab>
            </div>
            <div type="textpart" subtype="paragraph" n="59">
               <ab> አብጥሊስ፡ ፶፱። እመቦ፡ ኤጲስ፡ ቆጶስ፡ አው፡ ቀሲስ፡ አው፡ ዲያቆን፡ አው፡ ዘይቴሐት፡ እምእሉ፡ እምካህናት፡ ዘበልዐ፡ ሥጋ፡ ዘኢተጠብሐ፡ አው፡ ዘቀተሎ፡ አርዌ፡ አው፡ ማውታ፡ ወዘይመስሎ፡ ለዝንቱ፡ እምርኩሳን፡ ለይስዐር፡ እመዓርጊሁ
            </ab>
            </div>
            <div type="textpart" subtype="paragraph" n="60">
               <ab> አብጥሊስ፡ ፷። እመቦ፡ ብእሲ፡ እምካህናት፡ ወእምሕዝባዊያን፡ ዘአግበረ፡ ጾመ፡ በዕለተ፡ ሰንበት፡ ወእሑድ፡ ዐቢይ፡ ዘውእቱ፡ ፋሲካ፡ ለይስዐር፡ ካህን፡ እምሢመቱ፡ ወለሕዝባዊ፡ ይክልእዎ፡ ቍርባነ
            </ab>
            </div>
            <div type="textpart" subtype="paragraph" n="61">
               <ab> አብጥሊስ፡ ፷፩። እመቦ፡ ካህን፡ አው፡ ሕዝባዊ፡ መሀይምን፡ ዘቦአ፡ ምኵራበ፡ አይሁድ፡ ለጸሎት፡ ወቤተ፡ ክርስቲያነ፡ ዕልዋን፡ ከመ፡ ይጸሊ፡ በውስቴታ፡ አው፡ ይትፈወስ፡ በበረከታ፡ ይስዐር፡ እምሢመቱ፡ ወይሰደድ፡ እምቤተ፡ ክርስቲያን
            </ab>
            </div>
            <div type="textpart" subtype="paragraph" n="62">
               <ab> አብጥሊስ፡ ፷፪። እመቦ፡ ብእሲ፡ እምካህናት፡ ዘተቃረኖ፡ ምስለ፡ ካልእ፡ ብእሲ፡ ወዘበጦ፡ ወሞተ፡ ቦቱ፡ ለይስዐር፡ እምሢመቱ። ለእመ፡ ሰሐቦ፡ ውእቱ፡ ዘአፍለሶ፡ ባቲ፡ ለቀቲል፡ ወለእመ፡ ኮነ፡ ሕዝባዊ፡ ይሰደድ፡ እምቤተ፡ ክርስቲያኑ፡ ለእግዚአብሔር፡ ቅድስት
            </ab>
            </div>
            <div type="textpart" subtype="paragraph" n="63">
               <ab> አብጥሊስ፡ ፷፫። እመቦ፡ ብእሲ፡ ዘተኀየለ፡ ወለተ፡ ድንግለ፡ አው፡ ዘኢያውሰብዋ፡ አው፡ ፍኅርተ፡ ለካልእ፡ ወኢኮነት፡ ዘዚአሁ፡ ወተኀየለ፡ ላዕለ፡ ነፍሳ፡ ወእመሂ፡ ኮነ፡ ውእቱ፡ በፈቃዳ፡ ወአማሰነ፡ ድንግልናሃ፡ ለይሰደድ፡ እምቤተ፡ ክርስቲያን። ለእመ፡ ተመጠወ፡ ወኢይከውኖ፡ ያውስብ፡ ዘእንበሌሃ፡ በከመ፡ አፍቀራ፡ ለርእሱ፡ ወለእመሂ፡ ነዳይት። ወኀብሩ፡ በዝንቱ፡ በቀዳሚ፡ ሕግ፡ ወበሐዲስሂ፡ ክልኤሆሙ
            </ab>
            </div>
            <div type="textpart" subtype="paragraph" n="64">
               <ab> አብጥሊስ፡ ፷፬። እመቦ፡ ኤጲስ፡ ቆጶስ፡ አው፡ ቀሲስ፡ አው፡ ዲያቆን፡ ዘአውሰበ፡ ክልኤተ፡ ብእሲተ፡ እምቅድመ፡ ይሠየም፡ ውስተ፡ መዓርጊሁ፡ ለይትመተር፡ ውእቱኒ፡ ወዘሤሞ፡ ዘእንበለ፡ ለእመ፡ ነገሩ፡ ከመ፡ ዘሤሞ፡ ኢያእመረ፡ ግብሮ፡ ወይደልዎ፡ ለውእቱ፡ ይትመተር፡ ባሕቲቱ፡ እስመ፡ ኀብአ፡ ኀጢአቶ፡ በአፍቅሮ፡ ክህነት። ወተጽሕፈ፡ ዝንቱ፡ ውስተ፡ ካልእ፡ መጽሐፍ። ወእመቦ፡ ካህን፡ ዘተሠይመ፡ ዳግመ፡ ወዘኮነ፡ ከማሁ፡ ለይስዐር፡ እምሢመቱ፡ ውእቱኒ፡ ወዘሤሞኒ። አላ፡ ለእመ፡ ነገረ፡ ከመ፡ ዘሤሞ፡ ቀዳሚ፡ ኮነ፡ ዕልው፡ እስመ፡ ዘተወክፈ፡ ጥምቀቶሙ፡ ለዕልዋን፡ ወክህነቶሙ፡ ኢኮነ፡ ክህነተ፡ ወኢኮነ፡ ዘይትዌከፍ፡ እምኔሁ፡ ዘንተ፡ መሀይምን፡ በአማን
            </ab>
            </div>
            <div type="textpart" subtype="paragraph" n="65">
               <ab> አብጥሊስ፡ ፷፭። እመቦ፡ ብእሲ፡ እምካህናት፡ ዘኢይጸውም፡ ዐቢየ፡ ጾመ፡ አርብዓ፡ መዓልተ፡ ንጽሕት፡ ወዕለተ፡ ረቡዕ፡ ወዕለተ፡ ዐርብ፡ በከመ፡ ሕገ፡ ቤተ፡ ክርስቲያን፡ ለይስዐር፡ እምሢመቱ፡ አላ፡ ለእመ፡ ከልኦ፡ ደዌ፡ ዘሥጋ፡ አው፡ ሕማም፡ ዘተዐውቀ፡ ዘያመከኒ፡ ባቲ። ወለእመ፡ ገብረ፡ ከማሁ፡ ሕዝባዊ፡ ለይሰደድ
            </ab>
            </div>
            <div type="textpart" subtype="paragraph" n="66">
               <ab> አብጥሊስ፡ ፷፮። እመቦ፡ ብእሲ፡ እምካህናት፡ ወእምሕዝባዊያን፡ ዘይጸውም፡ ምስለ፡ አይሁድ፡ በጾሞሙ፡ ወይገብር፡ ፋሲካ፡ ምስሌሆሙ፡ አው፡ ይትወከፍ፡ እምኔሆሙ፡ እመባአ፡ በዓሎሙ፡ ወናእቶሙ፡ ወዘይመስሎ፡ ወዘይትአመኖሙ፡ ወዘይተልዎሙ፡ ለእመ፡ ኮነ፡ ካህን፡ ይስዐር፡ ወለእመ፡ ኮነ፡ ሕዝባዊ፡ ይሰደድ፡ እምቤተ፡ ክርስቲያን
            </ab>
            </div>
            <div type="textpart" subtype="paragraph" n="67">
               <ab> አብጥሊስ፡ ፷፯። እመቦ፡ ብእሲ፡ እምካህናት፡ አው፡ እምሕዝባዊያን፡ ዘይፌኑ፡ ለምኵራበ፡ አይሁድ፡ አው፡ ለመጣዓዊያን፡ አው፡ ለምስጋደ፡ አማልክት፡ አው፡ ለመካነ፡ አረሚ፡ ወዕልዋን፡ መባአ፡ ቅብእ፡ አው፡ ሠምዐ፡ ለይሰደድ፡ እምቤተ፡ ክርስቲያን
            </ab>
            </div>
            <div type="textpart" subtype="paragraph" n="68">
               <ab> አብጥሊስ፡ ፷፰። እመቦ፡ ካህን፡ አው፡ ሕዝባዊ፡ ዘይሰርቅ፡ እምቤተ፡ ክርስቲያን፡ ቅብአ፡ አው፡ ሠምዐ፡ ወኢኮነ፡ እምላእካኒሃ፡ ለይስዐር፡ ወያግብእ፡ ዘነሥአ፡ ምስለ፡ ትኅምስት
            </ab>
            </div>
            <div type="textpart" subtype="paragraph" n="69">
               <ab> አብጥሊስ፡ ፷፱። ኵሉ፡ ዘኮነ፡ ዘቤተ፡ ክርስቲያን፡ እምንዋይ፡ ቅዱስ፡ አው፡ ንዋየ፡ ብሩር፡ ኢመፍትው፡ ለመኑሂ፡ ይግበር፡ ባቲ፡ ውስተ፡ ማኅደሩ፡ እስመ፡ ዝንቱ፡ ውእቱ፡ ተዐድዎ፡ ሕግ፡ ዘአዘዘ፡ እግዚአብሔር፡ ለፍቁራኒሁ፡ ለሊክሙ፡ መሀይምናን። ታአምሩ፡ ዘገብሮ፡ እግዚአብሔር፡ ለናቡክድናጾር፡ ንጉሠ፡ ባቢሎን። ወለእመ፡ አግበረ፡ ንዋየ፡ ቤተ፡ ክርስቲያኑ፡ ለእግዚአብሔር፡ ወዘገብረ፡ ከመዝ፡ ይትበቀልዎ፡ ወይስድድዎ፡ እምቤተ፡ ክርስቲያን
            </ab>
            </div>
            <div type="textpart" subtype="paragraph" n="70">
               <ab> አብጥሊስ፡ ፸። ለኤጲስ፡ ቆጶስ፡ ለእመ፡ ሰከይዎ፡ ካህናት፡ ሥዩማን፡ ወመሀይምናን፡ ወለእመ፡ አልቦሙ፡ በውእቱ፡ ብሔር፡ መኰንነ፡ ዘከመ፡ ሊቀ፡ ጳጳሳት፡ አው፡ ጳጳስ፡ በኀበ፡ ይትዋቀሡ፡ እስመ፡ ተዐደወ፡ ሕገ፡ ወወለጠ፡ ሥርዐተ፡ ሃይማኖቶሙ፡ ወኢኀብረ፡ በዘሠራዕነ፡ ይትዋቀሡ፡ በኀበ፡ ኤጲስ፡ ቆጶሳት፡ እለ፡ ሀለዉ፡ ቅሩቦሙ፡ ወይጸውዕዎ፡ ኤጲስ፡ ቆጶሳት፡ ኀቤሆሙ፡ ወይሕትቱ፡ ግብሮ፡ ወይርአዩ፡ በእንተ፡ ዘአስተዋደይዎ። ወለእመ፡ መጽአ፡ ኀቤሆሙ፡ ወተአምነ፡ ኀጢኣቱ፡ ወይዛለፍዎ፡ በእንተ፡ ዘኮነ፡ እምኔሁ፡ ወይኴንንዎ፡ በእንተዝ፡ ወይዕቀብ፡ ዘሠራዕነ፡ በእንተ፡ ዘወለጠ፡ ሕገ፡ ሀገሮሙ። ወለእመሰ፡ አበየ፡ መጺአ፡ ኀቤሆሙ፡ ይልአኩ፡ ኀቤሁ፡ ዳግመ፡ ወለእመ፡ ኢመጽአ፡ ኀቤሆሙ፡ ይልአኩ፡ ኀቤሁ፡ ሕዝብ፡ ክልኤተ፡ ኤጲስ፡ ቆጶሳት፡ ዳግመ፡ ወሥልሰ፡ ወለእመሰ፡ አስተተ፡ ወኢተለዎሙ፡ ለይሰደድ፡ እምሕዝብ፡ ወይስዐር፡ ወኢይምሰሎ፡ አቢዮቱ፡ ለሕዝብ፡ ዘይበቍዖ
            </ab>
            </div>
            <div type="textpart" subtype="paragraph" n="71">
               <ab> አብጥሊስ፡ ፸፩። ኢይትወከፉ፡ ስምዐ፡ ክልኤቱ፡ ዕደው፡ ዕልዋን፡ ላዕለ፡ ኤጲስ፡ ቆጶስ፡ ወኢስምዐ፡ አሐዱ፡ መሀይምን፡ እስመ፡ ከመዝ፡ ጽሑፍ፡ ውስተ፡ ሕግ፡ በአፈ፡ ክልኤቱ፡ ወሠለስቱ፡ ይቁም፡ ኵሉ፡ ነገር
            </ab>
            </div>
            <div type="textpart" subtype="paragraph" n="72">
               <ab> አብጥሊስ፡ ፸፪። እስመ፡ ኢይከውኖ፡ ለኤጲስ፡ ቆጶስ፡ ያውርስ፡ ሢመቶ፡ ወኢለመኑሂ፡ እምሰብአ፡ ቤቱ፡ ወኢለእኁሁ፡ ወኢለእኅወ፡ እሙ፡ ወኢለወልዱ፡ ወኢለመኑሂ፡ እምዘመዱ፡ አው፡ እምፍቁራኒሁ። ወኢይደሉ፡ ያስተዋርስ፡ ክህነተ፡ ወይኅድግ፡ ትእዛዘ፡ እግዚአብሔር። ወኢይኩን፡ ትእዛዘ፡ ኤጲስ፡ ቆጶስ፡ በከመ፡ ይፈቅድ፡ ወይፈቱ፡ ከመ፡ ያውርስ፡ ቤተ፡ ክርስቲያኑ፡ ለእግዚአብሔር
            </ab>
            </div>
            <div type="textpart" subtype="paragraph" n="73">
               <ab> አብጥሊስ፡ ፸፫። ኢይክልኦ፡ ለዘ፡ ይሠየም፡ ኤጲስ፡ ቆጶስ፡ እመሂ፡ ሐንካስ፡ አው፡ ነቋር፡ ወኢባዕድኒ፡ ለእመ፡ ስምዐ፡ ኮኑ፡ ሎቱ፡ በኂሩት፡ ወበሠናይ፡ ወትሕትና፡ ወጥበብ፡ ወሃይማኖት፡ ወግብረ፡ ቤተ፡ ክርስቲያን፡ እስመ፡ ውእቱ፡ ኢያነትጎ፡ እስመ፡ ነውረ፡ ሥጋ፡ ኢኮነ፡ ነውረ፡ አላ፡ ነውር፡ ነውረ፡ ነፍስ፡ ዘውእቱ፡ ሐሜት፡ ወጽዕለት፡ ወጽልሑት፡ ወተሳልቆት፡ ወአሕሥሞ፡ ለሰብእ፡ ወነቢብ፡ ላዕሌሆሙ፡ በዘ፡ ኢሀሎ፡ ኀቤሆሙ፡ እንዘ፡ የኀሥሥ፡ አግዝፎ፡ ሠናየ፡ ዜና። ወዝንቱ፡ ኵሉ፡ አርአያ፡ ፅርፈት፡ ላዕለ፡ እግዚአብሔር፡ ዘይቤ፡ በወንጌል፡ ቅዱስ፡ ኵሉ፡ ኀጢአት፡ ይትኀደግ፡ ለሰብእ፡ ዘእንበለ፡ ፅርፈት፡ ላዕለ፡ እግዚአብሔር፡ ወላዕለ፡ መንፈስ፡ ቅዱስ፡ ወካዕበ፡ ይብል፡ አኮ፡ ኵሉ፡ ዘይበውእ፡ ውስተ፡ አፍ፡ ዘያረኵሶ፡ ለሰብእ፡ አላ፡ ዘይወፅእ፡ እምአፍ
            </ab>
            </div>
            <div type="textpart" subtype="paragraph" n="74">
               <ab> አብጥሊስ፡ ፸፬። ኢይደልዎ፡ ይሠየም፡ ኤጲስ፡ ቆጶስ፡ ዕዉር፡ አው፡ ጽሙም፡ አው፡ በሃም፡ አው፡ አብድ፡ አው፡ ዘነገርጋር፡ አው፡ ዘመንፈስ፡ ርኩስ፡ አኮ፡ ውእቱ፡ ነውረ፡ ከዊኖ፡ አላ፡ እስመ፡ ኢይክል፡ አሥልጦ፡ ዘይትፈቀድ፡ እምአናቅጸ፡ መላእክት፡ ወቀዊም፡ በትእዛዘ፡ ቤተ፡ ክርስቲያን፡ ወትእዛዘ፡ ክህነቱ
            </ab>
            </div>
            <div type="textpart" subtype="paragraph" n="75">
               <ab> አብጥሊስ፡ ፸፭። እመቦ፡ ብእሲ፡ ዘጋኔን፡ አው፡ ዘነገርጋር፡ ኢይሠየም፡ ካህን፡ ወኢይደመር፡ ዓዲ፡ ምስለ፡ መሀይምናን። ወለእመ፡ ነጽሐ፡ ወሐይወ፡ ይደመር፡ ምስለ፡ መሀይምናን፡ ወለእመ፡ ኮነ፡ ዘይደሉ፡ ለክህነት፡ በጥበብ፡ ወበአእምሮቱ፡ ሥርዐተ፡ ቤተ፡ ክርስቲያን፡ ይሠየም
            </ab>
            </div>
            <div type="textpart" subtype="paragraph" n="76">
               <ab> አብጥሊስ፡ ፸፮። እመቦ፡ ብእሲ፡ አረማዊ፡ ዘተጠምቀ፡ ወኮነ፡ ብእሴ፡ እኩየ፡ ወተዐውቀ፡ እከየ፡ ምግባሩ፡ ቅድመ፡ ውእቱ፡ ወእምዝ፡ ነስሐ፡ እምድኅረ፡ ተወክፈ፡ ጥምቀተ፡ ንጹሐ፡ በማእከለ፡ ሰብእ፡ ለአርአያ፡ ወኢያእመሩ፡ ኅቡኣቲሁ፡ ዘትካት፡ ኢይደልዎ፡ ይሠየም፡ ኤጲስ፡ ቆጶስ፡ ወኢቀሲስ፡ ወኢዲያቆን፡ ወኢዘይመስሎ፡ በቀዳሚ፡ ግብር። እስመ፡ ኢመፍትው፡ ይኩን፡ መምህረ፡ እስመ፡ ኢተምህረ። አላ፡ ለእመ፡ ኮነ፡ ምሁረ፡ በለብዎ፡ እምኀበ፡ እግዚአብሔር፡ ወተዐውቀ፡ ምግባሩ፡ በሠናይ፡ ወበኂሩት፡ ወለእመ፡ ቆመ፡ በዝንቱ፡ ይሠየም፡ ኤጲስ፡ ቆጶስ፡ ወካህን
            </ab>
            </div>
            <div type="textpart" subtype="paragraph" n="77">
               <ab> አብጥሊስ፡ ፸፯። ከመ፡ ኢመፍትው፡ ለኤጲስ፡ ቆጶስ፡ ያውድቅ፡ ርእሶ፡ እምሐራ፡ ክርስቶስ፡ ወያርኵስ፡ ሢመቶ፡ መንፈሳዊተ። ወኢይሠየም፡ ወኢምንተኒ፡ እምግብረ፡ መኳንንት፡ አላ፡ በአቱ፡ ውስተ፡ ቤተ፡ ክርስቲያን፡ ወሢመታ፡ ዘይኤድም፡ ወዘይሤኒ። ወለእመ፡ አጥብዐ፡ ውስተ፡ ግብረ፡ መኳንንት፡ ወበአቱ፡ ውስተ፡ ሐራ፡ ዘበ፡ ምድር፡ ወየኀድግ፡ ሐራ፡ ንጉሥ፡ ሰማያዊ፡ ወይስዐር፡ እምሢመቱ፡ እስመ፡ ከመዝ፡ ይቤ፡ እግዚእነ፡ አልቦ፡ ዘይክል፡ ለክልኤ፡ አጋእስት፡ ተቀንዮ፡ ወእመ፡ አኮ፡ ለአሐዱ፡ ይትኤዘዝ፡ ወለአሐዱ፡ የአቢ
            </ab>
            </div>
            <div type="textpart" subtype="paragraph" n="78">
               <ab> አብጥሊስ፡ ፸፰። ኢይሠየሙ፡ አግብርት፡ ወኢምንተኒ፡ እምክህነት፡ ዘእንበለ፡ በመባሕተ፡ አጋእስቲሆሙ፡ እስመ፡ በዝንቱ፡ ይከውን፡ ጋእዘ፡ ወጻልእ፡ ማእከሎሙ። ወለእመ፡ ኮነ፡ ገብር፡ ዘይደሉ፡ ለክህነት፡ በከመ፡ አብሲሪስ፡ ወአብሕዎ፡ አጋእስቲሁ፡ ወአግዐዝዎ፡ ወአውፅእዎ፡ እማእከሎሙ፡ ወኮነ፡ ዘይደሉ፡ ለዝንቱ፡ ለይሠየም፡ ካህነ
            </ab>
            </div>
            <div type="textpart" subtype="paragraph" n="79">
               <ab> አብጥሊስ፡ ፸፱። እመሂ፡ ኤጲስ፡ ቆጶስ፡ አው፡ ቀሲስ፡ አው፡ ዲያቆን፡ ዘይከውን፡ ሐራ፡ ወይፈቱ፡ መልእክተ፡ ምሥዋዕ፡ ወሢመተ፡ ቤተ፡ ክርስቲያን፡ ወይኩን፡ ሐራ፡ ለመኳንንት፡ ወይስዐር፡ እስመ፡ እግዚአብሔር፡ ቡሩክ፡ ስሙ፡ ይቤ፡ ሀቡ፡ ዘቄሳር፡ ለቄሳር፡ ወዘእግዚአብሔር፡ ለእግዚአብሔር
            </ab>
            </div>
            <div type="textpart" subtype="paragraph" n="80">
               <ab> አብጥሊስ፡ ፹። ኵሉ፡ ዘጸዐለ፡ ንጉሠ፡ ዘእንበለ፡ ኀይል፡ ዘተኀየለ፡ ላዕሌሁ፡ አው፡ ረገመ፡ አሐደ፡ እመኳንንት፡ ዘእንበለ፡ ፍትሕ፡ ወኢግፍዐ፡ ዘገፍዕዎ፡ ይትኰነን፡ ኰንኖ፡ ዘያሐምሞ። ወለእመ፡ ኮነ፡ ካህነ፡ ይስዐር፡ ወለእመ፡ ኮነ፡ ሕዝባዊ፡ ይሰደድ
            </ab>
            </div>
            <div type="textpart" subtype="paragraph" n="81">
               <ab> አብጥሊስ፡ ፹፩። ወይትዐቀቡ፡ መሀይምናን፡ ዘንተ፡ መጻሕፍተ። ወዝንቱ፡ አስማቲሆሙ፡ ዘአዘዝነ፡ ለመሃይምናን፡ በክርስቶስ፡ እምዘ፡ ትካት፡ ወእምሐዲስ። ወውእቱ፡ መጽሐፈ፡ ዜና፡ ዘወረደ፡ እምኀበ፡ እግዚአብሔር፡ አብ፡ ወመንፈስ፡ ቅዱስ፡ እንተ፡ ይእቲ፡ ሥርዐተ፡ ኍልቍ፡ ፹ወ፩፡ መጻሕፍት፡ ምስለ፡ መጽሐፈ፡ ሴኖዶስ፡ ዘዜነውነ፡ ለቀሌምንጦስ። ዘትካትኒ፡ ይነግር፡ በእንተ፡ ደኃሪ፡ ወደኃሪ፡ ተፍጻሜቱ፡ ለቀዳሚት። ስምዐ፡ ኮነት፡ ላቲ፡ በእንቲአሃ፡ አሐዱ፡ ነገር፡ እምአሐዱ፡ ቃል፡ እምአሐዱ፡ ንባብ፡ አምላክ፡ ለሓኲ፡ ወፈጣሪሁ፡ በቃሉ፡ ወበመንፈሱ። ቀዳሚ፡ ኦሪት፡ ወይእቲ፡ ዘትካት። ባቲ፡ ኀምስቱ፡ ብሔር። ቀዳሚ፡ ብሔር፡ ዘፍጥረት። ወካልእት፡ ብሔር፡ ዘፀአተ፡ ደቂቀ፡ እስራኤል፡ እምግብጽ። ወሣልስ፡ ብሔር፡ ዘካህናት። ወራብዕ፡ ብሔር፡ ዘኍልቈ፡ ደቂቀ፡ እስራኤል። ወኃምስ፡ ብሔር፡ ዘዳግም፡ ሕግ። ዘኢያሱ፡ ወልደ፡ ኔዌ። ዘመሳፍንት። ብሔር፡ ዘሩት። አርባዕቱ፡ ብሔር፡ ዘነገሥት፡ ወትራፋተ፡ ነገሥት። መጽሐፍ፡ ዘዕዝራ፡ ክልኤቱ፡ ብሔር። ዘሰፎንያስ። ዘምልክያስ። ዘሚኪያስ። ዘኢዩኤል። ዘመክብብ፡ ወልደ፡ ዶፎንያስ። ዘኢዮብ፡ ጻድቅ። መዝሙር፡ ዘዳዊት፡ ፻ወ፶። ምሳልያተ፡ ሰሎሞን። ዘቤተ፡ ክርስቲያን። መሓልየ፡ መሓልይ። ደቂቀ፡ ነቢያት፡ ፲ወ፪። ዘእንባቆም። ዘኢሳይያስ። ዘኤርምያስ። ዘሕዝቅኤል። ዘዳንኤል። ዘሆሴዕ። ዘዘካርያስ፡ ወልደ፡ ብራክዩ። ዘትሜህሩ፡ ደቂቀክሙ፡ ዝውእቱ፡ ጥበበ፡ ሰሎሞን። ወዮዲት። ወመጽሐፈ፡ ኩፋሌ፡ ሠለስቱ። ዘኢያሱ፡ ወልደ፡ ሲራክ፡ ጸሓፊሁ፡ ለሰሎሞን፡ ወልደ፡ ዳዊት። ዐሠርቱ፡ ወክልኤቱ፡ ደቂቀ፡ ነቢያት። ዐሠርቱ፡ ወክልኤቱ፡ ዐቢያን፡ ነቢያት። ተፈጸመ፡ እምቀዳሚት፡ ሕግ፡ ኍልቈ፡ መጻሕፍቲሆሙ። ወመጻሕፍቲነሂ፡ ዘዚአነ፡ ዘሐዋርያት፡ እምሐዲስ፡ ሕግ፡ አርባዕቱ፡ ወንጌላት። ዘዜነወ፡ ማቴዎስ። ዘዜነወ፡ ማርቆስ። ዘዜነወ፡ ሉቃስ። ዘዜነወ፡ ዮሐንስ። ወካዕበ፡ ግብረ፡ ዘዚአነ፡ ዘሐዋርያት። ክልኤቱ፡ ዘጴጥሮስ። ሠለስቱ፡ ዘዮሐንስ። አሐዱ፡ ዘያዕቆብ። አሐዱ፡ ዘይሁዳ። ዘጳውሎስ፡ መልእክት፡ ዐሠርቱ፡ ወአርባዕቱ። አቡ፡ ቀለምሲስ፡ ዝውእቱ፡ አርአያ፡ ዮሐንስ። ኀምሳ፡ ወስድስቱ፡ ምቅዋም። ዘቀሌምንጦስ፡ እምሐዋርያት፡ ሰመንቱ፡ መጻሕፍት። ወባቲ፡ መዳልወ። ኢይወፅእ፡ ዘኀደጉ። አበው፡ አእምሩ፡ መልእክተ፡ ቀሌምንጦስ፡ ወኵሉ፡ ዘአዘዝኩክሙ፡ ባቲ፡ ኦአበው፡ ኤጲስ፡ ቆጶሳት፡ ወጳጳሳት፡ ወሊቃነ፡ ጳጳሳት፡ ወሊቃነ፡ ካህናት፡ በእደ፡ ቀሌምንጦስ፡ ረድኡ፡ ለጴጥሮስ፡ ሐዋርያ። ወይእቲ፡ ሰመንቱ፡ መጻሕፍት፡ ዘኢይደሉ፡ ያርእዩ፡ ለኵሎሙ፡ መሀይምናን፡ በእንተ፡ ዘባቲ፡ ሕገ፡ ወሥርዐተ፡ ዘኢይደሉ፡ ከመ፡ ያአዝዝ፡ ባቲ፡ ዘእንበለ፡ ለሊቃውንት፡ እምካህናት፡ ሥዩማን።
            </ab>
            </div>
            <div type="textpart" subtype="paragraph" n="82">
               <ab>ተፍጻሜተ፡ አእምሮ፡ መጻሕፍት፡ ወአስማቲሆሙ። ኦማኅበረ፡ መሀይምናን፡ ስምዑ፡ ቃለነ፡ ወትእዛዘነ፡ እስመ፡ ውእቱ፡ እመንፈስ፡ ቅዱስ፡ እግዚእ፡ ማሕየዊ፡ ወንሕነ፡ አዘዝናክሙ። ወለእመ፡ አንትሙ፡ ዐቀብክምዎ፡ ይከውን፡ ቦቱ፡ መድኀኒተክሙ፡ ወይከውን፡ ኅብረተ፡ ሰላም፡ ማእከሌክሙ፡ ወሱላሜ። ወለእመ፡ ኢዐቀብክምዎ፡ ትትኴነኑ፡ በእንቲአሁ፡ ወይእኅዘክሙ፡ ቅሥት፡ ወትትኀተቱ፡ በእንተ፡ ዘገበርክሙ፡ በኀዲገ፡ ትእዛዞ፡ ወተዐድዎ፡ ትእዛዝ፡ ወገቢረ፡ ኀጢአት። ወንስአሎ፡ ለእግዚአብሔር፡ አብ፡ ባሕቲቱ፡ ወክርስቶስ፡ ዘተሠገወ፡ እመንፈስ፡ ቅዱስ፡ ወእማርያም፡ ድንግል፡ ከመ፡ ያጽንዕክሙ፡ ለተአዝዞቱ፡ በመንፈስ፡ ቅዱስ፡ እግዚእ፡ ማሕየዊ፡ ዘውእቱ፡ መንፈስ፡ ቅዱስ፡ ጰራቅሊጦስ፡ ዘወረደ፡ ላዕለ፡ አርዳኢሁ፡ በመልዕልተ፡ ጽዮን፡ ከመ፡ ያለብውክሙ፡ ይእተ፡ መንፈሳዊተ፡ ወከመ፡ ይርዳእክሙ፡ ለገቢረ፡ ሠናያተ፡ በአእምሮ፡ እግዚእነ፡ ኢየሱስ፡ ክርስቶስ፡ ወልዱ፡ ወፍቁሩ፡ አምላክ፡ መድኅን፡ ፈራቂነ፡ ዘተሠገወ፡ እመንፈስ፡ ቅዱስ፡ ወተሰብአ፡ ወተሰቅለ፡ ወተንሥአ፡ በሣልስት፡ ዕለት፡ በከመ፡ ተነበዩ፡ በእንቲአሁ፡ ነቢያት። ሎቱ፡ ስብሐት፡ ወክብር፡ ምስለ፡ አቡሁ፡ ጠቢብ፡ ወዐቢይ፡ ወወልድ፡ ነባቢ፡ ወፈጣሪ፡ ወመንፈስ፡ ቅዱስ፡ እግዚእ፡ ማሕየዊ። ይእዜኒ፡ ወዘልፈኒ፡ ለዓለመ፡ ዓለም፡ አሜን። ተፈጸመ፡ አብጥሊሳት፡ በረድኤተ፡ እግዚአብሔር።
            </ab>
            </div>
         </div>
         <listRelation>
            <relation name="saws:isDifferentTo" active="LIT2677ACABt1" passive="LIT2679ACAbt2"/>      
            
            <relation name="saws:formsPartOf" active="LIT2677ACABt1" passive="LIT2317Senodo"></relation>
            <relation name="saws:contains" active="LIT2677ACABt1" passive="LIT2676ACAbt1Title"></relation>
         </listRelation>
      </body>
   </text>
</TEI>