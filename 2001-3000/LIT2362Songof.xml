<?xml version="1.0" encoding="UTF-8"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng"
schematypens="http://relaxng.org/ns/structure/1.0"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng"
type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0" type="work" xml:lang="en" xml:id="LIT2362Songof">
   <teiHeader xml:base="https://betamasaheft.eu/">
      <fileDesc>
         <titleStmt>
            <title xml:lang="en" xml:id="t1">Song of Songs</title>
            <title xml:lang="gez" xml:id="t2">መሓልየ፡ መሓልይ፡</title>
            <title xml:lang="gez" corresp="#t2" type="normalized">Maḥālǝya maḥālǝy</title>
            
            <title type="short">Cant.</title>
            <editor role="generalEditor" key="AB"/>
               <editor key="MV"/>
            <funder>Akademie der Wissenschaften in Hamburg</funder>
         </titleStmt>
         <publicationStmt>
            <authority>Hiob-Ludolf-Zentrum für Äthiopistik</authority>
            <publisher>Die Schriftkultur des christlichen Äthiopiens und Eritreas: Eine multimediale Forschungsumgebung / Beta maṣāḥǝft</publisher>
            <pubPlace>Hamburg</pubPlace>
            <availability>
               <licence target="http://creativecommons.org/licenses/by-sa/4.0/">
                
                This file is licensed under the Creative Commons
                Attribution-ShareAlike 4.0. 
               </licence>
            </availability>
         </publicationStmt>
         <sourceDesc>
            <p>Work of the literatures of Ethiopia and Eritrea</p>
         </sourceDesc>
         <sourceDesc>
            <listWit>
               <witness corresp="BLadd11292#ms_i1.3"/>
               <witness corresp="BLadd11621#ms_i1.3"/>
               <witness corresp="BLadd16187"/>
            </listWit>
         </sourceDesc>
      </fileDesc>
      <encodingDesc>
         <xi:include xmlns:xi="http://www.w3.org/2001/XInclude" href="https://raw.githubusercontent.com/BetaMasaheft/Documentation/master/prefixDef.xml">
            <xi:fallback>
               <p>Definitions of prefixes used.</p>
            </xi:fallback>
         </xi:include>
      </encodingDesc>
      <profileDesc>
         <langUsage><language ident="en">English</language><language ident="gez">Gǝʿǝz</language></langUsage>


         <textClass>
            <keywords scheme="#ethioauthlist">
               <term key="Bible"/>
               <term key="OldTestament"/>
               <term key="ChristianLiterature"/>
            </keywords>
         </textClass>

      </profileDesc>
      <revisionDesc>
         <change who="PL" when="2016-03-21"> Created file from google
            spreadsheet </change>
         <change who="ES" when="2016-02-09">CREATED: text record</change>
         <change when="2017-02-09" who="ES">updated title and relations</change>
         <change when="2019-07-25" who="DE">Added relation</change>
         <change when="2020-03-23" who="DE">Added textparts.</change>
         <change when="2025-06-05" who="ES">added text from EOTC Bible edition</change>
      </revisionDesc>
   </teiHeader>
   <text xml:base="https://betamasaheft.eu/">
      <body>
         <listBibl type="editions">
            <bibl><ptr target="bm:Gleave1951Songof"/></bibl>
         </listBibl>
         <listBibl type="translation">
            <bibl><ptr target="bm:Gleave1951Songof"/></bibl>
         </listBibl>
         <listRelation>
            <relation name="saws:formsPartOf" active="LIT2362Songof" passive="LIT2701Dawit"/>
                      <relation name="ecrm:CLP46i_may_form_part_of" active="LIT2362Songof" passive="LIT3985Mazmura"/>
         </listRelation>
         
         <div type="edition" xml:lang="gez">
           <note>This division into textparts follows <bibl>
                 <ptr target="bm:Gleave1951Songof"/>
              </bibl>.</note>
           <div type="textpart" subtype="Psalm" xml:id="FirstCanticle">
              <label>First Canticle (Song 1:1 - 2:7)</label>
           </div>
           <div type="textpart" subtype="Psalm" xml:id="SecondCanticle">
              <label>Second Canticle (Song 2:8 - 3:5)</label>
           </div>
           <div type="textpart" subtype="Psalm" xml:id="ThirdCanticle">
              <label>Third Canticle (Song 3:6 - 5:8)</label>
           </div>
           <div type="textpart" subtype="Psalm" xml:id="FourthCanticle">
              <label>Fourth Canticle (Song 5:9 - 8:4)</label>
           </div>
           <div type="textpart" subtype="Psalm" xml:id="FifthCanticle">
              <label>Fifth Canticle (Song 8:5 - 14)</label>
           </div>
         </div>
         <div type="edition" xml:lang="gez" xml:id="EOTCed">
            <note>Text of the EOTC printed Bible</note>
            <div type="textpart" subtype="chapter" n="1" xml:id="ch1">
               <label>1</label>
               <ab>
                  <l n="1">ይስዕመኒ፡ በስዕመተ፡ አፉሁ። አዳም፡ አጥባትኪ፡ እምወይን። ወመዐዛ፡ ዕፍረትኪ፡ እምኵሉ፡ አፈው።</l>
                  <l n="2">ዕፍረት፡ ዘተሰውጠ፡ ስምከ። ወበእንተዝ፡ ደናግል፡ አፍቀራከ። ወሰሐባከ፡ ድኅሬከ።</l>
                  <l n="3">በመዐዛ፡ ዕፍረትከ፡ ንረውጽ። አብአኒ፡ ንጉሥ፡ ውስተ፡ ጽርሑ። ንትፈሣሕ፡ ወንትሐሠይ፡ ብኪ። ናፍቅር፡ አጥባተኪ፡ እምወይን። ወርቱዕ፡ አፍቅሮትኪ።</l>
                  <l n="4">ጸላም፡ አነ፡ ወሠናይት፡ እምአዋልደ፡ ኢየሩሳሌም። ከመ፡ ምጽላላተ፡ ቄዳር፡ ወኀይመታተ፡ ሰሎሞን።</l>
                  <l n="5">ኢትርአያኒ፡ እስመ፡ አነ፡ ጸላም። እስመ፡ ኢርእየኒ፡ ፀሓይ።</l>
                  <l n="6">ደቂቀ፡ እምየ፡ ተባአሱ፡ በእንቲኣየ። አንበሩኒ፡ ዐቃቢተ፡ ዐጸደ፡ ወይን። ዐጸደ፡ ወይን፡ ዘዚኣየ፡ ኢዐቀብኩ።</l>
                  <l n="7">ንግረኒ፡ ዘአፍቀረት፡ ነፍስየ። አይቴ፡ ትሬዒ፡ ወአይቴ፡ ትሰክብ፡ ጊዜ፡ ቀትር። ከመ፡ ኢይኩን፡ እንዘ፡ ኣንጌጊ፡ ውስተ፡ መራዕየ፡ ካልኣኒከ።</l>
                  <l n="8">እመ፡ ኢያእመርኪ፡ ርእሰኪ፡ ሠናይት፡ እምአንስት። ፃኢ፡ አንቲ፡ ውስተ፡ ሰኰናሆሙ፡ ለመርዔት። ወረዐዪ፡ መሓስዐ፡ አጣሊኪ። ውስተ፡ አዕጻዳቲሆሙ፡ ለኖሎት።</l>
                  <l n="9">ለፈረስየ፡ ወለሠረገላተ፡ ፈርዖን። አስተማሰልኩኪ፡ እንተ፡ ኀቤየ።</l>
                  <l n="10">ጥቀ፡ አዳም፡ መላትሕኪ፡ ከመ፡ ማዕነቅ። ወክሣድኪ፡ ከመ፡ አርማስቆስ።</l>
                  <l n="11">አምሳለ፡ ወርቅ፡ ይግበሩ፡ ለኪ፡ ኰሰኰሰ፡ ዘብሩር። እስከ፡ ሶበ፡ ንጉሥ፡ ያሰምክ፡ ቦቱ።</l>
                  <l n="12">ናርዶስ፡ ወሀበ፡ መዐዛሁ።</l>
                  <l n="13">ዕቊረ፡ ማየ፡ ልብን፡ ዘወልድ፡ እኍየ፡ ሊተ። ማእከለ፡ አጥባትየ፡ የዐርፍ።</l>
                  <l n="14">አስካል፡ ዘጸገየ፡ ዘወልድ፡ እኍየ፡ ሊተ። ውስተ፡ ዐጸደ፡ ወይን፡ ዘበጋዲ።</l>
                  <l n="15">ነያ፡ ሠናይት፡ እንተ፡ ኀቤየ፡ ነያ፡ ሠናይት። አዕይንትኪ፡ ዘርግብ።</l>
                  <l n="16">ናሁ፡ ሠናይ፡ አንተ፡ ወልድ፡ እኁየ። አዳም፡ በውስተ፡ ምስካቢነ፡ ዘበሕቊ።</l>
                  <l n="17">ወመዋጽሕት፡ ቤትነ፡ ዘአርዝ። ወመሥዕርቲነ፡ ዘሕቊ።</l>
               </ab>
            </div>
            <div type="textpart" subtype="chapter" n="2" xml:id="ch2">
               <label>2</label>
               <ab>
                  <l n="1">አነ፡ ጽጌ፡ ገዳም። ጽጌ፡ ደንጐላት፡ ዘውስተ፡ ቈላት።</l>
                  <l n="2">ወከመ፡ ጽጌ፡ ደንጐላት፡ በማእከለ፡ አሥዋክ። ከማሁ፡ አንቲኒ፡ እንተ፡ ኀቤየ፡ በማእከለ፡ አዋልድ።</l>
                  <l n="3">ወከመ፡ ኮል፡ ዘውስተ፡ ዕፀወ፡ ገዳም። ከማሁ፡ ዘኣፈቅር፡ በማእከለ፡ አኀው። ታሕተ፡ ጽላሎቱ፡ ፈተውኩ፡ ወነበርኩ። ወፍሬሁኒ፡ ጥዑም፡ ለጕርዔየ።</l>
                  <l n="4">አብኡኒ፡ ቤተ፡ ወይን። ገብሩ፡ ላዕሌየ፡ ፍቅረ።</l>
                  <l n="5">አጽንዑኒ፡ በዕፍረት። ሰደቁኒ፡ በአክዋል። እስመ፡ ተነደፍኩ፡ በፍቅሩ።</l>
                  <l n="6">የማኑ፡ ተሐቅፈኒ፡ ወፀጋሙ፡ ታሕተ፡ ርእስየ።</l>
                  <l n="7">አመሐልኩክን፡ አዋልደ፡ ኢየሩሳሌም። በኀይሉ፡ ወበጽንዑ፡ ለገዳም። አመ፡ ተንሥአ፡ ወአንሥአ፡ ኵሎ፡ ሙታነ። አፈቅሮ፡ እስከ፡ አመ፡ ፈቀደ።</l>
                  <l n="8">ቃል፡ ወልድ፡ እኁየ፡ ናሁ፡ ውእቱ፡ መጽአ። እንዘ፡ ይቀንጽ፡ ማዕከለ፡ አድባር። ወያንበሰብስ፡ ዲበ፡ አውግር።</l>
                  <l n="9">ይመስል፡ ወልድ፡ እኁየ፡ ከመ፡ ወይጠል። ወከመ፡ ወሬዛ፡ ሀየል፡ ውስተ፡ አድባረ፡ ቤቴል። ናሁ፡ ውእቱ፡ ይቀውም፡ ድኅረ፡ አረፍት። ወይሔውጽ፡ እንተ፡ መሳክው። ወይደንን፡ እንተ፡ ተድባብ።</l>
                  <l n="10">ያወሥእ፡ ወልድ፡ እኁየ፡ ወይብለኒ። ተንሥኢ፡ ወንዒ፡ ቅርብትየ፡ እንቲኣየ፡ ሠናይት፡ ርግብየ።</l>
                  <l n="11">እስመ፡ ናሁ፡ ክረምት፡ ኀለፈ። ወዝናም፡ ገብአ፡ ለሊሁ። ጽጌ፡ አስተርአየ፡ በውስተ፡ ምድርነ።</l>
                  <l n="12">ጊዜ፡ ገሚድ፡ በጽሐ። ቃለ፡ ማዕነቅ፡ ተሰምዐ፡ በምድርነ። በለስ፡ አውፅአ፡ ሠርጸ። አውያን፡ ጸገዩ፡ ወወሀቡ፡ መዐዛ።</l>
                  <l n="13">ተንሥኢ፡ ወንዒ፡ ቅርብትየ። እንቲኣየ፡ ሠናይት፡ ርግብየ። ውስተ፡ ጽላሎተ፡ ኰኵሕ፡ ቅሩበ፡ ጥቅም።</l>
                  <l n="14">አርእየኒ፡ ገጸከ፡ ወአስምዐኒ፡ ቃለከ። እስመ፡ ቃልከ፡ አዳም፡ ወገጽከ፡ ላህይ።</l>
                  <l n="15">አሥግሩ፡ ለነ፡ ቈናጽለ፡ ንኡሳነ፡ እለ፡ ያማስኑ፡ ዐጸደ፡ ወይንነ። ዐጸደ፡ ወይንነ፡ ይጽጊ።</l>
                  <l n="16">ወልድ፡ እኁየ፡ ሊተ፡ ወአነ፡ ሎቱ። መኑ፡ ይትዓደዎ፡ ለወልድ፡ እኁየ። እስመ፡ ልዑል፡ መዝራዕተ፡ የማኑ።</l>
                  <l n="17">ዘይትረዐይ፡ ውስተ፡ ጽጌያት። እስከ፡ ሶበ፡ ያስተነፍስ፡ ዕለት፡ ወያንቀለቅል፡ ጽላሎት።</l>
                  <l n="18">ተመየጥ፡ አንተ፡ ወልድ፡ እኁየ፡ ወተመሰላ፡ ለወይጠል። ወይርአያከ፡ አዋልደ፡ ኢየሩሳሌም። ወንበር፡ ዲበ፡ ሳሬል። ወዲበ፡ አርባዕቱ፡ አርባብ።</l>
               </ab>
            </div>
            <div type="textpart" subtype="chapter" n="3" xml:id="ch3">
               <label>3</label>
               <ab>
                  <l n="1">ወከመ፡ ወሬዛ፡ ሀየል፡ ውስተ፡ አድባር፡ ድኁኃን። ቅንጽ፡ አንተ፡ ወልድ፡ እኁየ፡ ከመ፡ ወይጠል። በዐራትየ፡ ወበለያልይየ። አኀሥሥ፡ ዘአፍቀረት፡ ነፍስየ። ኀሠሥክዎ፡ ወኢረከብክዎ። ጸዋዕክዎ፡ ወኢተሰጥወኒ።</l>
                  <l n="2">እትነሣእ፡ ወአዐውድ፡ ሀገረ። ውስተ፡ ምሥያጣት፡ ወውስተ፡ መራሕብት። እኅሥሥ፡ ዘአፍቀረት፡ ነፍስየ። ኀሠሥክዎ፡ ወኢረከብክዎ። ጸዋዕክዎ፡ ወኢተሰጥወኒ።</l>
                  <l n="3">ረከቡኒ፡ መዓቅብት፡ እለ፡ የዐቅቡ፡ ሀገረ። ርኢክሙኑ፡ ዘአፍቀረት፡ ነፍስየ።</l>
                  <l n="4">ንስቲተ፡ ኀሊፍየ፡ እምኔሆሙ። ይእተ፡ ጊዜ፡ ረከብኩ፡ ዘአፍቀረት፡ ነፍስየ። አኀዝክዎ፡ ወኢየኀድጎ። እስከ፡ ሶበ፡ አባእክዎ፡ ውስተ፡ ቤተ፡ እምየ። ወውስተ፡ ውሳጥያቲሃ፡ ለእንተ፡ ሐፀነተኒ።</l>
                  <l n="5">አምሐልኩክን፡ አዋልደ፡ ኢየሩሳሌም። በኀይሉ፡ ወበጽንዑ፡ ለገዳም። አመ፡ ተንሥአ፡ ወአንሥአ፡ ኵሎ፡ ሙታነ። ኣፈቅሮ፡ እስከ፡ አመ፡ ፈቀደ።</l>
                  <l n="6">መኑ፡ ይእቲ፡ ዛቲ፡ እንተ፡ ተዐርግ፡ እምገዳም። ከመ፡ ሠርጸ፡ ጢስ፡ ዕጥነታ። ወከመ፡ ደመና፡ ዘጠፈረ፡ ሰማይ።</l>
                  <l n="7">ክልኤ፡ አጥባትኪ፡ ያውኅዛ፡ ሐሊበ። ከርቤ፡ ወስኂን፡ እምኵሉ፡ ጸበለ፡ አፌኔዎስ።</l>
                  <l n="8">ናሁ፡ ዐራቱ፡ ለሰሎሞን። ስሳ፡ ኀያላን፡ ዐውዳ፡ እምኀያላነ፡ እስራኤል።</l>
                  <l n="9">ኵሎሙ፡ እኁዛነ፡ አስይፍት፡ ወምሁራነ፡ ቀትል። ብእሲ፡ ብእሲ፡ ሰይፉ፡ ዲበ፡ መንቅዕቱ። በድንጋፄ፡ ሌሊት።</l>
                  <l n="10">መጾረ፡ ገብረ፡ ለርእሱ፡ ንጉሥ፡ ሰሎሞን፡ እምዕፀወ፡ ሊባኖስ።</l>
                  <l n="11">አዕማዲሁ፡ ገብረ፡ ዘብሩር። ሰርዲኖስ፡ ምስለ፡ ተርሴስ። ኢዮጶሎግዮስ፡ ዘምስለ፡ ሶፎር።</l>
                  <l n="12">ምስማኩ፡ ዘወርቅ። መንበሩ፡ ዘሜላት። አቊላፊሁ፡ ወአቊላፊሁ፡ ኢያሴምር። ኅንብርቱ፡ ዘቢረሌ፡ ዘምስለ፡ ኢያሰጲድ፡ በባሕርይ፡ ክዱን። ውስጡ፡ ንጡፍ፡ በእብነ፡ ሰንፔር። ኣፈቅሮ፡ ፈድፋደ፡ እምአዋልደ፡ ኢየሩሳሌም።</l>
                  <l n="13">ፃኣ፡ ትርአያ፡ አዋልደ፡ ጽዮን። ለንጉሥ፡ ሰሎሞን። በአክሊል፡ ዘአስተቀጸለቶ፡ እሙ። አመ፡ ዕለተ፡ ሕማሙ፡ ወአመ፡ ዕለተ፡ ስቅለቱ። ወአመ፡ ዕለተ፡ መርዓሁ፡ ወአመ፡ ዕለተ፡ ፍሥሓ፡ ልቡ።</l>
               </ab>
            </div>
            <div type="textpart" subtype="chapter" n="4" xml:id="ch4">
               <label>4</label>
               <ab>
                  <l n="1">ነያ፡ ሠናይት፡ እንተ፡ ኀቤየ፡ ነያ፡ ሠናይት። አዕይንትኪ፡ ዘርግብ። ሥዕርትኪ፡ ከመ፡ መርዔተ፡ አጣሊ። እለ፡ ተከሥታ፡ እምአድባረ፡ ገለዓድ።</l>
                  <l n="2">ስነንኪ፡ ከመ፡ መራዕይ፡ እለ፡ ተቀርፃ። ወእለ፡ ወፅኣ፡ እምኅፃብ። ኵሎን፡ እለ፡ ይመነትዋ። ሰብዓ፡ ወሰብዐቱ፡ እለ፡ ይወልዳ። ወአልቦ፡ እምኔሆን፡ መካን።</l>
                  <l n="3">ከመ፡ ፍሕሶ፡ ቀይሕ፡ ከናፍርኪ። ንባብኪ፡ አዳም። ከመ፡ ቅርፍተ፡ ሮማን፡ መላትሕኪ፡ እንበለ፡ አርምሞትኪ።</l>
                  <l n="4">ወከመ፡ ማኅፈደ፡ ዳዊት፡ ክሣድኪ። እለ፡ ተሐንጻ፡ ዲበ፡ ተልፍዮስ። ዐሠርቱ፡ ምእት፡ ንዋየ፡ ሐቅል፡ ስቁል፡ ውስቴቱ። ኀበ፡ ኢይሬእዮ፡ ሰብእ፡ ወኢይበጽሖ፡ ፀሓይ። ወኵሉ፡ መዋፅፍተ፡ ቤቱ፡ ኀያላን። እለ፡ የአቅብዎ፡ ሠለስቱ፡ ዕደው።</l>
                  <l n="5">ክልኤ፡ አጥባትኪ፡ ከመ፡ ክልኤ፡ ዕጕለ፡ መንታ፡ ዘወይጠል። ዘይትረዐይ፡ ውስተ፡ ጽጌያት። እስከ፡ ሶበ፡ ያስተነፍስ፡ ዕለት፡ ወይትሐወስ፡ ጽላሎት።</l>
                  <l n="6">አሐውር፡ ለልየ፡ ኀበ፡ ደብረ፡ ከርቤ፡ ወውስተ፡ አውግረ፡ ስኂን። ወይትቀባዕ፡ እመዓዛሁ፡ አውልዐ፡ ገዳም። ወይበልዓሁ፡ አዕዋፈ፡ ቈላት፡ ወኢይመውታ። እስመ፡ ይሔድሳ፡ ውርዙቶን።</l>
                  <l n="7">ኵለንታኪ፡ ሠናይት፡ እንተ፡ ኀቤየ። አልብኪ፡ ነውር፡ ወኢምንትኒ፡ ላዕሌኪ።</l>
                  <l n="8">ንዒ፡ እምሊባኖስ፡ መርዓት፡ ንዒ፡ እምሊባኖስ። ንዒ፡ ወትወፅኢ፡ እምቅድመ፡ ሃይማኖት። ወታስተርእዪ፡ ውስተ፡ አድባረ፡ ጽባሕ።</l>
                  <l n="9">እምርእሰ፡ ሳኔር፡ ወኤርሞን። እንዘ፡ ትሰቀዪ፡ ጠለ። እምግበበ፡ አናብስት፡ ወእምአድባረ፡ አናምርት።</l>
                  <l n="10">አራኅራኅክኒ፡ እኅትየ፡ መርዓት። አራኅራኅክኒ፡ ምዕረ፡ በአዕይንትኪ። በአሐቲ፡ ንብረተ፡ ክሣድኪ።</l>
                  <l n="11">ሚ፡ አዳም፡ አጥባትኪ፡ እኅትየ፡ መርዓት። ሚ፡ አዳም፡ አጥባትኪ፡ እምወይን። ወመዐዛ፡ ዕፍረትኪ፡ እምኵሉ፡ አፈው።</l>
                  <l n="12">ጸቃውዕ፡ ይውሕዝ፡ እምከናፍርኪ። ሐሊብ፡ ወመዓር፡ እምታሕተ፡ ልሳንኪ። ወጼና፡ አልባስኪ፡ ከመ፡ ጼና፡ ስኂን።</l>
                  <l n="13">ገነት፡ ዕጹት፡ እኅትየ፡ መርዓት። ገነት፡ ዕጹት፡ ዐዘቅት፡ ኅትምት።</l>
                  <l n="14">ፍናወ፡ ዚኣኪ፡ ኀበ፡ ኢይሬእዮ፡ ኬንያ፡ ወኢይከርዮ፡ ሰራቂ። ገነት፡ ምስለ፡ ፍሬ፡ አቅማሕ። ሰንድሮስ፡ ዘምስለ፡ ጵርስቅላ። ቆዕ፡ ምስለ፡ ናርዶስ።</l>
                  <l n="15">ናርዶስ፡ ዘምስለ፡ መጽርይ። ቀጺመታት፡ ወቀናንሞስ። ምስለ፡ ኵሉ፡ ዕፀወ፡ ሊባኖስ። ከርቤ፡ ወዐልው፡ ምስለ፡ ኵሉ፡ መቅድመ፡ ዕፍረታት።</l>
                  <l n="16">ነቅዐ፡ ገነት፡ ዐዘቅተ፡ ማይ፡ ሕይወት፡ ዘይውሕዝ፡ እምሊባኖስ።</l>
               </ab>
            </div>
            <div type="textpart" subtype="chapter" n="5" xml:id="ch5">
               <label>5</label>
               <ab>
                  <l n="1">ተንሥእ፡ ሰሜን፡ ወነዐ፡ ደቡብ። ንፋኅ፡ ገነትየ። ለየሐዝ፡ አፈዋተ፡ ዚኣየ። ለይረድ፡ ወልድ፡ እኁየ፡ ውስተ፡ ገነቱ። ወይብላዕ፡ እምፍሬ፡ አቅማሒሁ።</l>
                  <l n="2">ቦእኩ፡ ውስተ፡ ገነትየ፡ እኅትየ፡ መርዓት። አረርኩ፡ ከርቤ፡ ምስለ፡ አፈዋትየ። በላዕኩ፡ ኅብስትየ፡ ምስለ፡ መዓርየ። ሰተይኩ፡ ወይንየ፡ ምስለ፡ ሐሊብየ። በልዑ፡ ካልኣንየ፡ ወጸግቡ። ሰትዩ፡ ወሉደ፡ አኀውየ፡ ወሰክሩ። እስመ፡ እንቡዛን፡ እሙንቱ።</l>
                  <l n="3">ወትእኅዞሙ፡ ቅንዓት፡ ከመ፡ ሰልብልያኖስ። ሐረገ፡ ወይን፡ ኮነ፡ መድኃኒትየ። ዘእምኀሢሦን፡ ይትገዘም፡ ወበጎልጎታ፡ ይተከል።</l>
                  <l n="4">አነ፡ ንዉም፡ ወልብየ፡ ንቅህት። ቃል፡ ወልድ፡ እኁየ፡ ይጐደጕድ፡ ኆኅተ።</l>
                  <l n="5">አርኅውኒ፡ እኅትየ፡ ካልእትየ፡ ርግብየ፡ ፍጽምት። ከመ፡ ፋፃ፡ ቀጢን፡ ወከመ፡ መሰንቆ፡ ሐዋዝ። ያስተፌሥሐኒ፡ በሰሚዖቱ። እስመ፡ ርእስየኒ፡ ምሉእ፡ ጠለ። ወድምድማየኒ፡ ነፍኒፈ፡ ሌሊት።</l>
                  <l n="6">አውፃእኩ፡ ልብስየ፡ እፎኑ፡ እለብሶ። ኀፀብኩ፡ እገርየ፡ እፎኑ፡ እጌምኖን። እስመ፡ ተሐፀብኩ፡ አነ፡ በስኂን፡ ወበአቅራኅዮን።</l>
                  <l n="7">ወልድ፡ እኁየ፡ ፈነወ፡ እዴሁ፡ እንተ፡ ስቊረት። እስመ፡ በሊሕ፡ ልቡ፡ እምኵናት። ከርሥየ፡ ደንገፀት፡ ቦቱ።</l>
                  <l n="8">ተንሣእኩ፡ አነ፡ አርኅዎ፡ ለወልድ፡ እኁየ። እደውየ፡ ያውሕዛ፡ ከርቤ፡ ወአጻብዕየ፡ ከርቤ፡ ምሉኣት።</l>
                  <l n="9">ውስተ፡ እደ፡ መንሠግ፡ ተንሣእኩ፡ አነ፡ ኣርኀዎ፡ ለወልድ፡ እኁየ። ወልድ፡ እኁየ፡ ኀለፈ። ነፍስየ፡ ደንገፀት፡ እምቃሉ። ኀሠሥክዎ፡ ወኢረከብክዎ። ጸዋዕክዎ፡ ወኢተሰጥወኒ።</l>
                  <l n="10">ረከቡኒ፡ መዓቅብት፡ እለ፡ የዐቅቡ፡ ሀገረ። ዘበጡኒ፡ ወፈቅዑኒ። ነሥኡ፡ ግልባቤየ፡ እምላዕለ፡ ርእስየ፡ እለ፡ የዐቅቡ፡ ቅጽረ።</l>
                  <l n="11">አመሐልኩክን፡ አዋልደ፡ ኢየሩሳሌም። በኀይሉ፡ ወበጽንዑ፡ ለገዳም። እመ፡ ረከብካሁ፡ ለወልድ፡ እኁየ፡ ከመ፡ ታይድዓሁ። እስመ፡ ንድፍት፡ አነ፡ በፍቅሩ።</l>
                  <l n="12">ምንት፡ ውእቱ፡ ወልድ፡ እኁኪ፡ እምውሉደ፡ አኃው፡ ሠናይት፡ እምአንስት። ወምንት፡ ውእቱ፡ ወልድ፡ እኁኪ፡ እምውሉደ፡ አኀው። ዘከመዝ፡ መሐላ፡ አምሐልክነ። በፀሐይኑ፡ ወበያሮስ፡ ወበከማንዮስ።</l>
                  <l n="13">እኁየ፡ ጸዐዳ፡ ወቀይሕ። ወየዐውድዎ፡ እልፍ፡ ወትእልፊተ፡ አእላፋት። ውሉድ፡ እምአእላፍ።</l>
                  <l n="14">ርእሱ፡ ወርቀ፡ ቄፋዝ። ድምድማሁ፡ ድሉል፡ ወጸሊም፡ ከመ፡ ቋዕ።</l>
                  <l n="15">አዕይንቲሁ፡ ከመ፡ ርግብ፡ ውስተ፡ ምሉእ፡ ምዕቃለ፡ ማያት። ስነኒሁ፡ ኅፁባት፡ በሐሊብ፡ እለ፡ ይነብራ፡ ውስተ፡ ምዕቃለ፡ ማያት፡ ምሉእ።</l>
                  <l n="16">መላትሒሁ፡ ከመ፡ ርሔ፡ አፈወ፡ እለ፡ ይፈርያ፡ አፈዋተ። አዕይንቲሁ፡ ከመ፡ ኮከበ፡ ጽባሕ፡ ጽዳሌሁ፡ ጽዳሌ፡ ይጼድል። ከናፍሪሁ፡ ጽጌ፡ እለ፡ ያውሕዛ፡ ከርቤ፡ ፍጹመ። ወልድ፡ እኁየ፡ ይፄኑ፡ ዘርቤነ፡ ምዑዘ። አልባሲሁ፡ ዘዕብን፡ ከመ፡ ሰብአ፡ ተርሴስ።</l>
                  <l n="17">እደዊሁ፡ ፍሑቃት፡ እለ፡ ወርቅ፡ ስርግዋተ፡ ተርሴስ። ከርሡ፡ ሰሌዳ፡ ከመ፡ ቀርነ፡ ነጌ፡ ዲበ፡ እብነ፡ ሰንፔር። አዕኑገ፡ ክብር፡ ወውጽቦ፡ ዘኢያውጸቦ፡ እደ፡ ኬንያ።</l>
                  <l n="18">ቊየጺሁ፡ አዕማደ፡ ባላቅ፡ ሥሩራት፡ ዲበ፡ መንበረ፡ ወርቅ። ርእሱ፡ ከመ፡ ስኂን። ወኅሩይ፡ ከመ፡ ቄድሮስ።</l>
                  <l n="19">ጕርዔሁ፡ መዐርዒር፡ ወኵሉ፡ ፍትው። ወልድ፡ እኁየ፡ ውእቱ፡ ፍቁርየ።</l>
               </ab>
            </div>
            <div type="textpart" subtype="chapter" n="6" xml:id="ch6">
               <label>6</label>
               <ab>
                  <l n="1">ወትቤ፡ መርዓት፡ አይቴ፡ ሖረ፡ ወልድ፡ እኁየ፡ አዋልደ፡ ኢየሩሳሌም። ወትቤ፡ አግሲጦስ፡ አይቴ፡ ኀለፈ፡ ወልድ፡ እኁኪ፡ ወንኅሥሦ፡ ምስሌኪ።</l>
                  <l n="2">ወልድ፡ እኁየ፡ ወረደ፡ ውስተ፡ ገነቱ። ውስተ፡ አብያተ፡ አፈው። ይርአይ፡ ገነተ፡ ወያስተጋብእ፡ ጽጌያት።</l>
                  <l n="3">ናሁ፡ አንቲኒ፡ እንተ፡ ኀቤየ፡ ከመ፡ ሥምረት።</l>
                  <l n="4">አዳም፡ ከመ፡ ኢየሩሳሌም። መደንግፅት፡ ከመ፡ ሥርዐት።</l>
                  <l n="5">ሚጢ፡ አዕይንተኪ፡ እምአንጻርየ። እስመ፡ እማንቱ፡ አስረራኒ፡ ውስተ፡ አየር።</l>
                  <l n="6">ሥዕርትኪ፡ ከመ፡ መርዔተ፡ አጣሊ። እለ፡ አስተርአያ፡ እምአድባረ፡ ገለዓድ። ስነንኪ፡ ከመ፡ መራዕይ፡ እለ፡ ተቀርፃ። እለ፡ ዐርጋ፡ እምኅፃብ። ኵሎን፡ እለ፡ ይመነትዋ። ወአልቦ፡ እምኔሆን፡ መካን።</l>
                  <l n="7">ከመ፡ ፍሕሶ፡ ቀይሕ፡ ከናፍርኪ። ንባብኪ፡ አዳም። ከመ፡ ቅርፍተ፡ ሮማን፡ መላትሕኪ፡ እንበለ፡ አርምሞትኪ።</l>
                  <l n="8">ስሳ፡ እማንቱ፡ ንግሥታት፡ ወሰማኒያ፡ ዕቁባት። አዋልድ፡ እለ፡ አልቦን፡ ኍልቊ።</l>
                  <l n="9">አሐቲ፡ ይእቲ፡ ርግብየ፡ ፍጽምት። ክነፊሃ፡ ክንፈ፡ ብሩር። ወገበዋቲሃኒ፡ በሐመልማለ፡ ወርቅ።</l>
                  <l n="10">አሐቲ፡ ይእቲ፡ ለእማ። ወኅሪት፡ ይእቲ፡ ለእንተ፡ ወለደታ። ርእያሃ፡ አዋልድ፡ ወአስተብፅዓሃ። ንግሥታት፡ ወዕቁባት፡ ወደሳሃ።</l>
                  <l n="11">መኑ፡ ይእቲ፡ ዛቲ፡ እንተ፡ እንተ፡ ትሔውጽ፡ ከመ፡ ጎሕ። ሠናይት፡ ከመ፡ ወርኀ። ወብርህት፡ ከመ፡ ፀሓይ። ወሑረታቲሃ፡ በምሥጢር። ድንጋፄ፡ ከመ፡ ሥርዐት።</l>
                  <l n="12">ውስተ፡ ገነት፡ ከርካዕ፡ ወረደ፡ ወልድ፡ እኁየ፡ ውስተ፡ ዘርዐ፡ ሙሓዝ። ኀበ፡ ፈረየ፡ አከያሞስ። ይርአይ፡ ለእመ፡ ጸገየ፡ ወይን። ወለእመ፡ ፈረየ፡ ሮማን።</l>
                  <l n="13">በህየ፡ እውህበከ፡ አጥባትየ፡ ለከ። ነፍስየ፡ ኢያእመረት። ረስየኒ፡ ሠረገላተ፡ ዐሚናዳብ።</l>
                  <l n="14">ወይቤላ፡ ተመየጢ፡ ተመየጢ፡ ሱላማጢስ። ተመየጢ፡ ወንርአይ፡ ብኪ፡ ሰላመ።</l>
               </ab>
            </div>
            <div type="textpart" subtype="chapter" n="7" xml:id="ch7">
               <label>7</label>
               <ab>
                  <l n="1">ምንተኑ፡ ትኔጽሩ፡ በእንተ፡ ሰላመ፡ ሰጣዊት። እንተ፡ ትሔውጽ፡ እምርሑቅ፡ ከመ፡ መድበለ፡ ማኅበር።</l>
                  <l n="2">ጥቀ፡ አዳም፡ ሑረትኪ፡ ዘበሥን፡ ወለተ፡ ዐሚናዳብ። ወንብረተ፡ መናቅዕትኪ፡ ይመስል፡ ከመ፡ አርማስቆስ፡ ግብረ፡ እደ፡ ኬንያ።</l>
                  <l n="3">ሕንብርትኪ፡ ከመ፡ ማዕከክ፡ ፍሑቅ፡ ዘኢየዐርቅ፡ እምቱስሕቱ። ከርሥኪ፡ ስዉጠ፡ ሥርናይ፡ ወሕጹር፡ በጽጌ።</l>
                  <l n="4">ክልኤ፡ አጥባትኪ፡ ከመ፡ ክልኤ፡ ዕጕለ፡ መንታ፡ ዘወይጠል። እለ፡ ይፈለፍላ፡ ሐሊበ፡ መንፈስ።</l>
                  <l n="5">ወክሣድኪ፡ ከመ፡ ማኅፈደ፡ ቀርነ፡ ነጌ። አዕይንትኪ፡ ከመ፡ ምሉእ፡ ምዕቃለ፡ ማያት። በኤሌቦን፡ በአናቅጽ፡ ወለተ፡ ብዙኃን።</l>
                  <l n="6">ንግሥታት፡ ይፈቅዳ፡ ሥነኪ፡ ወአሕዛብኒ፡ የሐውሩ፡ በጸዳልኪ። አንፍኪ፡ ይመስል፡ ከመ፡ ማኅፈደ፡ ሊባኖስ፡ ዘይኔጽር፡ መንገለ፡ ገጸ፡ ደማስቆ።</l>
                  <l n="7">ሥዕርትኪ፡ ዘዲቤኪ፡ ከመ፡ ቀርሜሎስ። ወፅፍሮ፡ ሥዕርትኪ፡ ከመ፡ ሜላት።</l>
                  <l n="8">ማኅፈደ፡ ወርቅ፡ ለሰሎሞን። ወመሠረቱ፡ ዘዕንቈ፡ አድማርስጲስ።</l>
                  <l n="9">አሠረ፡ ንጉሥ፡ ለረዊጽ። ጥቀ፡ ሠነይኪ፡ ወጥቀ፡ አደምኪ።</l>
                  <l n="10">ኣፈቅሮ፡ ለፍግዕኪ። ዘቆምኪ፡ ይመስል፡ በቀልተ። ወአጥባትኪ፡ ከመ፡ ሄላ።</l>
                  <l n="11">ወእቤ፡ እዕርግ፡ ውስተ፡ በቀልት። ወአኀዝ፡ መልዕልቶ። ኑኅ፡ ሉዓሌሁ፡ ለአርያም።</l>
                  <l n="12">ወኮና፡ አጥባትኪ፡ ከመ፡ አስካለ፡ ወይን። ወጕርዔኪኒ፡ ከመ፡ ወይን፡ ሠናይ።</l>
                  <l n="13">እንዘ፡ የሐውር፡ ወልድ፡ እኁየ። ወእንዘ፡ ይዴሎ፡ ለከናፍርየ፡ ወለልሳንየ። ዓዛብ፡ ወሲላስ፡ ወፄናታም፡ የዐውዱ፡ ጸፍጸፈ፡ ቤትየ። ከመ፡ ጽጌረዳ፡ ወከመ፡ ሮማን፡ ወፀባንዮስ፡ ደምዕዘኒ፡ አፉሁ።</l>
                  <l n="14">አነ፡ ለወልድ፡ እኁየ፡ ወኀቤየ፡ ምግባኢሁ።</l>
                  <l n="15">ነዐ፡ ወልድ፡ እኁየ፡ ንፃእ፡ ሐቅለ። ናዕርፍ፡ ውስተ፡ አድያም። ወንጊሥ፡ ውስተ፡ ዐጸደ፡ ወይን። ንርአይ፡ ለእመ፡ ጸገየ፡ ወይን። ወለእመ፡ ጸገየ፡ ቆዕ። ወለእመ፡ ፈረየ፡ ሮማን።</l>
                  <l n="16">ልብነ፡ ወሠግላጠ፡ ይምዕዘኒ፡ አፉሁ። በህየ፡ እውህበከ፡ አጥባትየ፡ ለከ። ወይትፈረው፡ እምካልአን፡ መፍቅድ።</l>
                  <l n="17">ዕንጐታት፡ ወሀቡ፡ መዐዛ። ውስተ፡ አዕጻዲነ፡ ኵሉ፡ አቅማሕ። ሐዲስ፡ ምስለ፡ ብሉይ። ወልድ፡ እኁየ፡ አነ፡ ዐቀብኩ፡ ለከ።</l>
               </ab>
            </div>
            <div type="textpart" subtype="chapter" n="8" xml:id="ch8">
               <label>8</label>
               <ab>
                  <l n="1">መኑ፡ ይውህበከ፡ ወልድ፡ እኁየ፡ ትጠቡ፡ አጥባቲሃ፡ ለእምከ። ረኪብየ፡ በአፍኣ፡ እስዕመከ። ወኢይሜንኑኒ።</l>
                  <l n="2">እነሥአከ፡ ወኣበውአከ፡ ውስተ፡ ቤተ፡ እምየ። ወውስተ፡ ውሳጥያቲሃ፡ ለእንተ፡ ሐፀነተኒ። ኣሰትየከ፡ እምርሔ፡ አፈውየ። ወእምስቴ፡ ሮማንየ።</l>
                  <l n="3">የማኑ፡ ተሐቅፈኒ፡ ወፀጋሙ፡ ታሕተ፡ ርእስየ።</l>
                  <l n="4">አመሐልኩክን፡ አዋልደ፡ ኢየሩሳሌም። በኀይሉ፡ ወበጽንዑ፡ ለገዳም። አመ፡ ተንሥአ፡ ወአንሥአ፡ ኵሎ፡ ሙታነ። አፈቅሮ፡ እስከ፡ አመ፡ ፈቀደ።</l>
                  <l n="5">መኑ፡ ይእቲ፡ ዛቲ፡ እንተ፡ ትሔውጽ፡ ከመ፡ ጎሕ። ጽዕዱት፡ ወብርህት። እንተ፡ ትትመረጐዝ፡ በወልድ፡ እኁሃ። እምኀበ፡ ኮል፡ አንሣእኩከ። ኮልኬ፡ ዘበዕብራይዲ፡ እለ፡ ቅቡዓን፡ በደመ፡ ሐርጌ፡ ዘገለዓድ።</l>
                  <l n="6">በህየ፡ ሐመት፡ ብከ፡ እምከ። ወበህየ፡ ሐመት፡ ብከ፡ እምከ፡ ወላዲትከ። ደቂቀ፡ ይሣኮር፡ ይሣለቁ፡ ብከ።</l>
                  <l n="7">አንብረኒ፡ ከመ፡ ሕልቀት፡ ውስተ፡ ልብከ። ወከመ፡ ማዕተብ፡ በመዝራዕትከ። እስመ፡ ፍቅር፡ ከመ፡ ሞት፡ ጽንዕት። ወርቅ፡ ወዮሣር፡ ኢይከውኑ፡ ሤጣ። ወድርክት፡ ከመ፡ ሲኦል።</l>
                  <l n="8">ቅንዓት፡ ትበልዖሙ፡ ለልበ፡ ብዙኃን፡ በመዓት። እስመ፡ በቅንዓትሰ፡ ኢይትረከብ፡ ጸጋ። ክነፊሃ፡ ክንፈ፡ እሳት፡ ላህባ።</l>
                  <l n="9">ማይ፡ ብዙኅ፡ ኢይክል፡ አጥፍኦታ፡ ለፍቅር። ወአፍላግኒ፡ ኢያንቀለቅልዋ። እመ፡ ወሀበ፡ ብእሲ፡ ኵሎ፡ ንብረቶ፡ ለፍቅር። መንኖ፡ ኢይሜንንዎ።</l>
                  <l n="10">እኅትነ፡ ንስቲት፡ ይእቲ፡ ወአጥባት፡ አልባ። ምንተ፡ ንግበር፡ ለእኅትነ፡ በዕለት፡ አመ፡ ይትናገሩ፡ ባቲ።</l>
                  <l n="11">ለእመ፡ አረፍት፡ ይእቲ፡ ንሕንጽ፡ ዲቤሃ፡ ተድባበ፡ ዘብሩር። ወለእመ፡ ኆኅት፡ ይእቲ፡ ንግበር፡ ላቲ፡ ማዕጾ፡ ዘቄድሮስ። ማኅፈደ፡ ቀይሕ፡ ዘያነክት፡ ለሰሎሞን፡ በኬብሮን።</l>
                  <l n="12">አነ፡ ቅጽር፡ ወአጥባትየ፡ ከመ፡ ማኅፈድ። አነ፡ እንተ፡ በአዕይንቲሁ፡ እረክብ፡ ሰላመ።</l>
                  <l n="13">ዐጸደ፡ ወይን፡ ኮነ፡ ለሰሎሞን፡ በብዔላሞን። ወወሀበ፡ ዐጸደ፡ ወይኑ፡ ለእለ፡ የዐቅቡ፡ ፍሬሁ። ብእሲ፡ ብእሲ፡ ይውህብ፡ ፍሬሁ፡ በበጊዜሁ።</l>
                  <l n="14">ዐሠርተ፡ ወክልኤተ፡ ምእተ፡ ብሩረ። ዐሠርቱ፡ ምእት፡ ለሰሎሞን። ወክልኤቱ፡ ምእት፡ ለእለ፡ የዐቅቡ፡ ፍሬሁ። አእላፍ፡ ፍሬሁ፡ በበጊዜሁ። ዐሠርተ፡ ምእተ፡ ለጽዮን፡ ይሁብ።</l>
                  <l n="14">ዐጸደ፡ ወይን፡ ሊተ፡ አንጻርየ። እንዘ፡ ይነብር፡ ውስተ፡ ገነት፡ ካልኣን፡ ርእይዎ። ጉቡአን፡ ወስንእዋን፡ እንዘ፡ ይነብሩ፡ በሰላም። ወካልአን፡ ርእይዎሙ።</l>
                  <l n="15">ወእንዘ፡ ይትረዐዩ፡ ማዕከላ። ወእንዘ፡ የሐውሩ፡ ውስተ፡ ገነት፡ ካልአን።</l>
                  <l n="16">ቃለከ፡ አስምዐኒ። ጕይ፡ አንተ፡ ወልድ፡ እኁየ፡ ወተመሰላ፡ ለወይጠል። ወከመ፡ ወሬዛ፡ ሀየል፡ ውስተ፡ አድባረ፡ ድኁኃን።</l>
               </ab>
            </div>
         </div>
      </body>
   </text>
</TEI>
