<?xml version="1.0" encoding="UTF-8"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
schematypens="http://relaxng.org/ns/structure/1.0"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0" type="work" xml:lang="en" xml:id="LIT2639CanonsSimon1">
   <teiHeader xml:base="https://betamasaheft.eu/">
      <fileDesc>
         <titleStmt>
            <title xml:id="t1">Canons of S. Simon the Canaanite (1st recension)</title>
            <editor role="generalEditor" key="AB"/>
            
            <funder>Akademie der Wissenschaften in Hamburg</funder>
         </titleStmt>
         <publicationStmt>
            <authority>Hiob-Ludolf-Zentrum für Äthiopistik</authority>
            <publisher>Die Schriftkultur des christlichen Äthiopiens und Eritreas: Eine multimediale Forschungsumgebung / Beta maṣāḥǝft</publisher>
            <pubPlace>Hamburg</pubPlace>
            <availability>
               <licence target="http://creativecommons.org/licenses/by-sa/4.0/">
                  <p> This file is licensed under the Creative Commons Attribution-ShareAlike 4.0.
                  </p>
               </licence>
            </availability>
         </publicationStmt>
         <sourceDesc>
            <p>Work of the literatures of Ethiopia and Eritrea</p>
         </sourceDesc>
         <sourceDesc>
            <listWit>
               <witness corresp="BLorient481"/>

            </listWit>
         </sourceDesc>
      </fileDesc>
      <encodingDesc>
         <xi:include xmlns:xi="http://www.w3.org/2001/XInclude" href="https://raw.githubusercontent.com/BetaMasaheft/Documentation/master/prefixDef.xml">
            <xi:fallback>
               <p>Definitions of prefixes used.</p>
            </xi:fallback>
         </xi:include>
      </encodingDesc>
      <profileDesc>
         <langUsage><language ident="en">English</language><language ident="gez">Gǝʿǝz</language></langUsage>
         <textClass>
            <keywords>
               <term key="ChristianLiterature"/>

               <term key="CanonLaw"/>
            </keywords>
         </textClass>
      </profileDesc>
      <revisionDesc>
         <change who="PL" when="2016-07-26">Created XML record from Ethio authority google
            spreadsheet</change>
         <change when="2017-04-24" who="ES">added keywords witnesses relation</change>
         <change who="AB" when="2018-03-16">Provided text</change>
      </revisionDesc>
   </teiHeader>
   <text xml:base="https://betamasaheft.eu/">
      <body>
         <listRelation>
            <relation name="dcterms:isPartOf" active="LIT2639CanonsSimon1" passive="LIT1141Aposto"/>
         </listRelation>
         <div type="edition" xml:lang="gez">

            <div type="textpart" subtype="paragraph" n="1">
               <ab> [a] ዝንቱ፡ ሴኖዶስ፡ ዘአበው፡ ሐዋርያት፡ ንጹሓን፡ ሥርዐተ፡ ክህነት </ab>
            </div>
            <div type="textpart" subtype="paragraph" n="2">
               <ab> ክህነት፡ ዘስምዖን፡ ቀነናዊ፡ በእንተ፡ ሥርዐተ፡ ቤተ፡ ክርስቲያን፡ ቅድስት፡ እንተ፡ ላዕለ፡ ኵሉ </ab>
            </div>
            <div type="textpart" subtype="paragraph" n="3">
               <ab> ኤጲስ፡ ቆጶስ፡ ይባርክ፡ ወኢይትባረክ። ወውእቱ፡ ያንብር፡ እዴሁ፡ ላዕለ፡ ርእሰ፡ ሰብእ። ወአልቦ፡ ዘያነብር፡ እዴሁ፡ ላዕለ፡
                  ርእሱ፡ ዘእንበለ፡ ሊቀ፡ ጳጳሳት። ወውእቱ፡ ይሢም፡ ቀሳውስተ። ወዘይሠየም፡ በኀቤሁ፡ ይንሣእ፡ በኀቤሁ፡ በረከተ </ab>
            </div>
            <div type="textpart" subtype="paragraph" n="4">
               <ab> [1] ቀሲስ፡ ኢይሢም፡ ካህናተ። ወኢይከውኖ፡ ግሙራ፡ አላ፡ ለእመ፡ ኮኑ፡ ቀሳውስት፡ ወመነኮሳት፡ አበ፡ ምኔታት፡ ለዕድ፡
                  ወአንስት፡ ኅቡረ፡ ወያመንኵሱ፡ በኀበ፡ ምኔቶሙ፡ ዘፈቀዱ፡ ወኵሉ፡ ዘመጽአ፡ ኀቤሆሙ፡ ኀበ፡ ምንኵስና </ab>
            </div>
            <div type="textpart" subtype="paragraph" n="5">
               <ab> ሊቀ፡ ጳጳሳት፡ ውእቱ፡ ዘይስዕር፡ ኵሎ፡ ዘይደልዎ፡ ተስዕሮ፡ እምኤጲስ፡ ቆጶሳት፡ ወቀሳውስት፡ ወዲያቆናት፡ ወካልኣን፡ ካህናት፡
                  ወሕዝባዊያንኒ፡ ዘእንበለ፡ ሊቀ፡ ጳጳሳት፡ ዘከማሁ፡ እስመ፡ ኢይትከሀሎ፡ ውእቱ፡ ዘእንበለ፡ በህላዌ፡ ሊቃነ፡ ጳጳሳት፡ እለ፡
                  ከማሁ፡ ወማኅበረ፡ ኤጲስ፡ ቆጶሳት </ab>
            </div>
            <div type="textpart" subtype="paragraph" n="6">
               <ab> ቀሲስ፡ ይባርክ፡ ወያንብር፡ እዴሁ፡ ዲበ፡ ርእሰ፡ ዲያቆናት፡ ወዘይቴሐቶሙ፡ እምሕዝብ። ወኢይትባረክ፡ ለሊሁ፡ በኀበ፡ ዘይቴሐቶ፡
                  ወይትወከፍ፡ በረከተ፡ ኤጲስ፡ ቆጶስ፡ በርእሱ፡ ወአኮ፡ በእዴሁ፡ ወእምቀሲስ፡ ዘከማሁ፡ በእዴሁ፡ ወአኮ፡ በርእሱ። ወይከውኖ፡
                  ያንብር፡ እዴሁ፡ ላዕለ፡ ርእሰ፡ ኵሉ፡ ሕዝብ፡ ወኢይከውኖ፡ ይግበር፡ ክህነቶ፡ ዘእንበለ፡ ዘሠራዕነ፡ ለክሙ። ወኢይደልዎ፡ ይስዐር፡
                  መነሂ። ወይደልዎ፡ ይስድድ፡ ዘፈቀደ፡ እምሢመቶሙ፡ ለእለ፡ ይቴሐትዎ፡ ለእለ፡ ይደልዎሙ፡ ለእመ፡ አብሖ፡ ሊቁ፡ ወአሥለጦ </ab>
            </div>
            <div type="textpart" subtype="paragraph" n="7">
               <ab> ዲያቆን፡ ኢይባርክ፡ ወኢይሀብ፡ ክህነተ፡ አላ፡ ይትወከፍ፡ እምኤጲስ፡ ቆጶስ፡ ወእምቀሲስ። ወኢይከውኖ፡ ያጥምቅ፡ ወኢያቅርብ፡
                  መነሂ፡ ዘይትሌዐሎ፡ በመዓርግ። ወሶበ፡ ይቄርብ፡ ኤጲስ፡ ቆጶስ፡ ወቀሲስ፡ ባሕቱ፡ ከመ፡ ላእክ፡ ለካህናት፡ በጽዋዕ፡ ወበዕርፈ፡
                  መስቀል፡ ወኢይደይ፡ እዴሁ፡ ውስተ፡ ጽዋዐ፡ ቍርባን፡ ዘእንበለ፡ ይኅትም፡ ሎቱ፡ ቀሲስ፡ አው፡ ኤጲስ፡ ቆጶስ። ወዘይቴሐት፡
                  እምዲያቆን፡ ኢይከውኖሙ፡ ይግበሩ፡ ግብረ፡ ዲያቆናት። ዲያቆናት፡ ኢይባርኩ፡ ወኢይግበሩ፡ ግብረ ቀሳውስት፡ አላ፡ ይዕቀቡ፡ አናቅጸ፡
                  ወይትለአክዎሙ፡ ለቀሳውስት፡ ሶበ፡ ያጠምቁ፡ ሰብአ፡ ወይቄድሱ፡ ቍርባነ፡ እስመ፡ ዝንቱ፡ ይኄይስ፡ ወይሤኒ። ዲያቆን፡ ይኤዝዝ፡
                  ለዘይቴሐቶ፡ በመልእክተ፡ ቤተ፡ ክርስቲያን፡ ወኢይኤዝዝ፡ ለዘይትሌዐሎ፡ በመዓርግ፡ ወኢይአዝዙ፡ ዘይቴሐቶሙኒ፡ ዘእንበለ፡ ለእመ፡
                  ኢሀሎ፡ ቀሲስ። ወኢይደልዎ፡ ለዲያቆን፡ ይክሥት፡ ጸሎተ፡ ቀዲሙ። ወኢይአዝዝ፡ በግብረ፡ ቤተ፡ ክርስቲያን፡ ዘእንበለ፡ ቀሲስ፡
                  ወይኩን፡ ቀሲስ፡ ዘይኤዝዝ፡ ባቲ </ab>
            </div>
            <div type="textpart" subtype="paragraph" n="8">
               <ab> [2] ዘአዘዙ፡ ማቴዎስ፡ ወስምዖን፡ ሐዋርያት፡ በእንተ፡ ዐሥራት፡ ወበኵር </ab>
            </div>
            <div type="textpart" subtype="paragraph" n="9">
               <ab> ኵሉ፡ በኵር፡ ዘይበፅዑ፡ ለእግዚአብሔር፡ አው፡ ወይነ፡ አው፡ ባዕደ፡ ፍረያተ፡ ያምጽእዎ፡ ኀበ፡ ኤጲስ፡ ቆጶስ፡ አው፡ ቀሲስ፡
                  አው፡ ዲያቆን፡ ኅቡረ፡ ምስሌሁ። ወይኩን፡ ለሲሳዮሙ፡ ወግብሮሙ፡ ወዘይፈቅዱ። ወዘኮነ፡ እምዓሥራት፡ ያስተዋፅእዎ፡ ለሲሳየ፡ ሰብእ፡
                  ወለእለ፡ ይቴሐቱ፡ እምዲያቆናት፡ ወመነኮሳዊያት፡ ወመዐስብ፡ ወነዳያን። ወበኵረ፡ እንስሳሰ፡ ለካህናት፡ ለባሕቲቶሙ፡ ወለእለ፡
                  ይትለአክዎሙ። ወከማሁ፡ ይግበሩ፡ በዘ፡ ተረፈ፡ እምቍርባን። ውእቱ፡ ለኤጲስ፡ ቆጶስ፡ ወለቀሳውስት። ይክፍልዎ፡ ዲያቆናት።
                  ወለኤጲስ፡ ቆጶስ፡ በቤተ፡ ክርስቲያን፡ እምኵሉ፡ ዘኮነ፡ አርባዕቱ፡ ክፍል። ወለቀሲስ፡ ሠለስቱ፡ ክፍል። ወለዲያቆን፡ ክልኤቱ፡
                  ክፍል። ወለሰብእ፡ አሐደ፡ አሐደ። እስመ፡ ዝንቱ፡ ሠናይ፡ በቅድመ፡ እግዚአብሔር፡ ከመ፡ ያክብርዎ፡ ለለ፡ አሐዱ፡ አሐዱ፡
                  በአምጣነ፡ መዓርጊሁ። ወኢያልህቅ፡ ቀዳሚ፡ ካህን፡ እምካህናት፡ ለርእሱ፡ ዘእንበለ፡ ለካልኡ፡ አላ፡ ይኩን፡ ሥርዐተ፡ ክልኤሆሙ፡
                  ዕሩየ፡ በአሐዱ፡ ነፍስ፡ እስመ፡ ቤተ፡ ክርስቲያን፡ ኢኮነት፡ ዘእንበለ፡ ሥርዐት፡ አላ፡ ሠናይ፡ ሥርዐታ፡ ወእሙር፡ መዓርጊሃ፡
                  በአምጣነ፡ መኃድሪሃ፡ እስመ ከማሁ፡ ሢመቶሙ፡ ለሰማያዊያን። ወከመዝ፡ አጠየቀነ፡ ወአርአየነ፡ መንፈስ፡ ቅዱስ፡ ጰራቅሊጦስ፡ ማሕየዊ
               </ab>
            </div>
            <div type="textpart" subtype="paragraph" n="10">
               <ab> [3] ወአዘዘ፡ ጳውሎስ፡ ሐዋርያ፡ ወይቤ። ኵሉ፡ መሀይምን፡ ወመሀይምንት፡ ሶበ፡ ይከውን፡ ጽባሕ፡ ኢይግበሩ፡ ግብረ፡ ዘእንበለ፡
                  ይትኀፀቡ፡ ወይጸልዩ፡ ለእግዚአብሔር፡ ፈጣሪሆሙ፡ በተጋንዮ። ወለእመ፡ ኮነ፡ ነገር፡ አው፡ ተዋቅሦ፡ ለያቅድሙ፡ ፈሪሀ፡
                  እግዚአብሔር፡ ላዕለ፡ ኵሉ፡ ነገር። ወይነጽሩ፡ መሀይምናን፡ ውስተ፡ ግብሮሙ፡ በፍቅር፡ ወበየውሀት፡ በከመ፡ አዘዝነ፡ ወመሀርነ፡
                  በመልእክትነ፡ ወነገርነ፡ በእንተ፡ ፈሪሀ፡ እግዚአብሔር፡ ወሕገጊሁ </ab>
            </div>
            <div type="textpart" subtype="paragraph" n="11">
               <ab> [4] ትእዛዝ፡ ዘጴጥሮስ፡ ወጳውሎስ፡ በእንተ፡ ዕረፍተ፡ አግብርት፡ በዕለታት፡ ዘይደሉ </ab>
            </div>
            <div type="textpart" subtype="paragraph" n="12">
               <ab> ፩። ንሕነ፡ አዘዝነ፡ ከመ፡ ያዕርፉ፡ አግብርት፡ በበ፡ ሰሙን፡ ፪፡ ዕለተ፡ ወእማንቱ፡ ሰንበት፡ ወዕለተ፡ እሑድ፡ ኅቡረ፡
                  ወያስተርክቡ፡ ባቲ፡ ለተፀምዶ፡ ቤተ፡ ክርስቲያን፡ ወሰሚዐ፡ ትእዛዝ፡ ወመጻሕፍት፡ ቅዱሳት። አነ፡ ጴጥሮስ፡ ወአነ፡ ጳውሎስ፡
                  አዘዝነ፡ ከመ፡ ይትቀነዩ፡ አግብርት፡ ኀሙሰ፡ መዋዕለ፡ በበ፡ ሰሙን፡ ወያዕርፉ፡ ፪፡ ዕለተ፡ ሰንበተ፡ ወእሑደ፡ ወያስተርክቡ፡
                  ባቲ፡ ተፀምዶ፡ ቤተ፡ ክርስቲያን፡ ለዘክሮ፡ ወፈሪሀ፡ እግዚአብሔር </ab>
            </div>
            <div type="textpart" subtype="paragraph" n="13">
               <ab> ወዕረፍትሰ፡ በዕለተ፡ ሰንበት፡ ከመ፡ ታእምሩ፡ ከመ፡ እግዚአብሔር፡ ፈጸመ፡ ኵሎ፡ ግብሮ፡ ወፍጥረቶ፡ ወበዛቲ፡ ዕለት፡ አዕረፈ፡
                  ወኢገብረ፡ ወኢምንተኒ፡ ወረሰያ፡ ደኃሪተ፡ ዕለታት፡ ወተፍጻሚቶን፡ ወደኃሪተ፡ መዋዕለ፡ ዓለም፡ ወተፍጻሚቱ፡ ወረሰያ፡ ዕለተ፡
                  መርስ፡ ወዕረፍተ፡ ለዕረፍቱ፡ ወመርስ፡ ለዕረፍተ፡ ቃሉ፡ ወመርስ፡ ለዕረፍተ፡ ፍጥረቱ </ab>
            </div>
            <div type="textpart" subtype="paragraph" n="14">
               <ab> ወዕረፍትሰ፡ በዕለተ፡ እሑድ፡ ከመ፡ ናእምር፡ ከመ፡ እግዚአብሔር፡ ወጠነ፡ ባቲ፡ ግብሮ፡ ወፈጠረ፡ ፍጥረቶ፡ በይእቲ፡ ዕለት፡
                  ወአዕበያ፡ በክሂሎቱ፡ ወረሰያ፡ ቀዳሚተ፡ ዕለታት፡ ወጥንቶን፡ ወቀዳሜ፡ ግብሩ፡ ለክርስቶስ። ኦሪት፡ መርሕ፡ ወወንጌል፡ መንፈሳዊ፡
                  ሐዲስ፡ ለሐዲስ፡ ሕዝብ፡ ወጥንቱ፡ ወቀዳሜ፡ ሕይወተ፡ ዓለም፡ ወጥንቱ። ወረሰያ፡ ዕለተ፡ ኅሪተ፡ ለዕበዩ፡ ወዕለተ፡ ብርሃን፡
                  ለሥልጣነ፡ ቃሉ፡ ወዕለተ፡ ሕይወት፡ ለሕይወተ፡ ፍጥረቱ፡ ወትንሣኤሁ፡ ዕለተ፡ እሑድ። ወይእቲ፡ ቀዳሚት፡ ዕለት፡ እምደኃሪ፡
                  መዋዕል፡ በከመ፡ ይእቲ፡ ቀዳሚት፡ ዕለት፡ እመዋዕለ፡ ፍጥረት። ወይእቲ፡ ቀዳሚት፡ ዕለት፡ እመዋዕለ፡ ሐዲስ፡ ሕግ፡ ወኪዳን፡
                  ወከማሁ፡ ይእቲ፡ ቀዳሚት፡ ዕለት፡ እምደኃሪ፡ መዋዕል፡ ኀበ፡ ሀሎ፡ ርትዕ፡ ወፍዳ። ወባቲ፡ ገብረ፡ እግዚአብሔር፡ ብርሃነ፡ ውስተ፡
                  ሰማይ፡ ዝውእቱ፡ ፀሐይ፡ መብርሂ፡ ወባቲ፡ አርአየ፡ ብርሃነ፡ ውስተ፡ ዓለም። ወገብረ፡ ባቲ፡ ብርሃነ፡ በደኃሪ። ወረሰያ፡
                  ለቀዳሚት፡ ሰንበት፡ ህየንተ፡ ጽልመት፡ እንተ፡ ፈጠረ፡ ቀዲሙ፡ ወረሰያ፡ ሌሊተ፡ ወረሰያ፡ ዕረፍተ፡ ከመ፡ ይኑሙ፡ ምውታን።
                  ወረሰያ፡ ለዕለተ፡ እሑድ፡ ህየንተ፡ ብርሃን፡ ዘገብረ፡ እምድኅረ፡ ጽልመት፡ ወረሰያ፡ ሞዐልተ፡ ወንብረተ፡ ለንቁሃን፡ እለ፡
                  ሕያዋን። ወይእቲ፡ ዕለት፡ እንተ፡ ባቲ፡ ተንሥአ፡ እግዚእነ፡ እምውታን፡ ወአርአየ፡ ብርሃነ፡ በዲበ፡ ምድር፡ ወአዐቀ፡ ብርሃነ፡
                  ሐዲስ፡ ለሕዝብ፡ ሐዲስ፡ ወአግሀደ፡ ብርሃነ፡ ወሕገ፡ ለክርስቲያን </ab>
            </div>
            <div type="textpart" subtype="paragraph" n="15">
               <ab> ፪፡ ትእዛዝ። ከመ፡ ያዕርፉ፡ አግብርት፡ ወመሀይምናን፡ በሰሙነ፡ ፋሲካ፡ እስመ፡ ሰሙነ፡ ሐዘን፡ ወሕማመ፡ ትስብእቱ፡
                  ለክርስቶስ፡ ማሕየዊ። ወያዕርፉ፡ ካዕበ፡ በሰሙን፡ እንተ፡ ድኅሬሃ፡ እስመ፡ ሰሙነ፡ ፍሥሓ፡ በትንሣኤሁ፡ ለክርስቶስ፡ ወመድኀኒተ፡
                  ዓለም፡ እስመ፡ ይትፈቀድ፡ ይምሀርዎሙ፡ መኑ፡ ዘተሰቅለ፡ ወሐመ፡ ወሞተ፡ ወተቀብረ፡ ወተንሥአ፡ በሣልስት፡ ዕለት፡ ወተፈጸመ፡
                  ትንቢተ፡ ነቢያት </ab>
            </div>
            <div type="textpart" subtype="paragraph" n="16">
               <ab> ፫። ወያዕርፉ፡ ካዕበ፡ በበዓለ፡ ዕርገት፡ በእንተ፡ ትእዛዙ፡ ወትምህርቱ፡ ለክርስቶስ፡ ወዕርገቱ፡ ውስተ፡ ሰማይ </ab>
            </div>
            <div type="textpart" subtype="paragraph" n="17">
               <ab> ፬። ወያዕርፉ፡ በዕለተ፡ እሑድ፡ ዘውእቱ፡ ተፍጻሜተ፡ ፶፡ በእንተ፡ ርደተ፡ መንፈስ፡ ቅዱስ፡ ጳራቅሊጦስ፡ ዘተውህበ፡ ለእለ፡
                  የአምኑ፡ በክርስቶስ </ab>
            </div>
            <div type="textpart" subtype="paragraph" n="18">
               <ab> ፭። ወያዕርፉ፡ በዕለተ፡ ዜነዋ፡ በእንተ፡ መድኀኒት፡ ዘአሰፈወ፡ ለአዳም፡ ወለውሉዱ፡ እማርያም፡ ድንግል </ab>
            </div>
            <div type="textpart" subtype="paragraph" n="19">
               <ab> ፮። ወያዕርፉ፡ በዕለተ፡ ልደት፡ እስመ፡ ጸጋ፡ እግዚአብሔር፡ በይእቲ፡ ዕለት፡ ተውህበ፡ ለሰብእ፡ እንተ፡ ሀለዉ፡ ይሴፈውዎ፡
                  እምቀዳሚ፡ ፍጥረት፡ ወባቲ፡ አስተርአየ፡ ቃል፡ ዘእምትካት፡ ተሠጊዎ፡ በዲበ፡ ምድር፡ ለመድኀኒተ፡ ዓለም። ውእቱ፡ ኢየሱስ፡
                  ክርስቶስ፡ ዘተወልደ፡ እማርያም፡ ድንግል፡ እንተ፡ ንጽሕት፡ እምኵሉ፡ ትሕዝብት፡ ወርኵስ </ab>
            </div>
            <div type="textpart" subtype="paragraph" n="20">
               <ab> ፯። ወያዕርፉ፡ በዕለተ፡ ኤጰፋንያ፡ ዝውእቱ፡ ኅፅበት፡ ዘቦቱ፡ አስተርአየ፡ እግዚእ፡ መድኅን፡ ለኵሉ፡ ሰብእ፡ በፈለገ፡
                  ዮርዳኖስ። ወዓዲ፡ ተሠጥቀ፡ ሰማይ፡ ወስምዐ፡ ኮኖ፡ አብ፡ ከመ፡ ወልዱ፡ በይእቲ፡ ዕለት፡ ወይቤ፡ ዝንቱ፡ ወልድየ፡ ዘአፈቅር፡
                  ሎቱ። ስምዕዎ፡ ወተአዘዝዎ። ወወረደ፡ ላዕሌሁ፡ መንፈስ፡ ቅዱስ፡ ከመ፡ ርግብ። ወሰማዕት፡ ወኵሉ፡ ፍጥረት፡ ይሬኢዩ፡ ወይሰምዑ፡
                  ዘንተ፡ ኵሎ </ab>
            </div>
            <div type="textpart" subtype="paragraph" n="21">
               <ab> ፰። ወያዕርፉ፡ በዕለተ፡ ተወክፎ፡ ስምዖን፡ ካህን፡ ላዕለ፡ እደዊሁ፡ እንዘ፡ ክቡዳን፡ አዕይንቲሁ፡ እምርሥኣን፡ እስመ፡ ከመዝ፡
                  ተብህለ፡ ሎቱ፡ ከመ፡ ኢይጥዕማ፡ ለሞት፡ እስከ፡ ይሬኢ፡ መሲሐ፡ መድኅነ። ወሶበ፡ ጾሮ፡ ስምዖን፡ ዲበ፡ እደዊሁ፡ ወአብኦ፡ ቤተ፡
                  መቅደስ፡ ወተካሥተ፡ አዕይንቲሁ፡ ወርእየ። ወተነበየ፡ ወይቤ፡ ይእዜ፡ ሰዐሮ፡ ለገብርከ፡ እግዚኦ። ይሖር፡ በሰላም፡ እስመ፡ ርእያ፡
                  አዕይንቲየ፡ አድኅኖተከ። እስመ፡ አምነ፡ በቃል፡ ዘተብህለ፡ ሎቱ፡ ከመ፡ ኢይመውት፡ እስከ፡ ይሬኢ፡ መሲሐ፡ እግዚእ፡ ወመድኅነ
               </ab>
            </div>
            <div type="textpart" subtype="paragraph" n="22">
               <ab> ፱። ወያዕርፉ፡ በዕለተ፡ ተወለጠ፡ ራእዩ፡ እስመ፡ በደብረ፡ ታቦር፡ አስተርአየነ፡ እግዚእነ፡ ክርስቶስ፡ ወአርአየነ፡ ስብሐተ፡
                  መለኮቱ። ወርኢናሁ፡ ንሕነ፡ ሐዋርያት፡ ወሙሴ፡ ወኤልያስ፡ ይትናገርዎ፡ ወሰማዕነ፡ ቃለ፡ ምስለ፡ ደመና፡ ዘይጼልለነ፡ ወይብል፡
                  ዝንቱ፡ ውእቱ፡ ወልድየ፡ ዘአፈቅር፡ ሎቱ። ስምዕዎ፡ ወተአዘዝዎ። ወውእቱ፡ ይትናገሮሙ፡ ለሙሴ፡ ወለኤልያስ </ab>
            </div>
            <div type="textpart" subtype="paragraph" n="23">
               <ab> ፲። ወያዕርፉ፡ በዕለተ፡ ተዝካሮሙ፡ ለሐዋርያት፡ እለ፡ እሙንቱ፡ መምህራነ፡ ትእዛዘ፡ ክርስቶስ፡ ወመለባዊያነ፡ ሀብተ፡ መንፈስ፡
                  ቅዱስ። ወያዕርፉ፡ በበዓለ፡ እስጢፋኖስ፡ ሊቀ፡ ሰማዕት፡ ወቀዳሚሆሙ፡ ወለባዕዳንሂ፡ ሰማዕት፡ ከማሁ፡ ወለሰማዕት፡ ወለቅዱሳን፡
                  እስመ፡ አቅደሙ፡ አክብሮቶ፡ ለክርስቶስ፡ ወአብደሩ፡ ፍቅሮ፡ እምሕይወቶሙ </ab>
            </div>
            <div type="textpart" subtype="paragraph" n="24">
               <ab> [5] ትእዛዝ፡ ዘሐዋርያት፡ በእንተ፡ ዐቂበ፡ ጊዜ፡ ጸሎት </ab>
            </div>
            <div type="textpart" subtype="paragraph" n="25">
               <ab> አቅሙ፡ ጸሎተ፡ እምቅድመ፡ ጽባሕ፡ እንዘ፡ ሠለስቱ፡ ሰዐት፡ በሌሊት፡ ወጸሎተ፡ ነግህ፡ በጽባሕ፡ ወጸሎተ፡ ሠለስቱ፡ ሰዐት፡
                  ወጸሎተ፡ ስድስቱ፡ ሰዐት፡ ወጸሎተ፡ ተስዓቱ፡ ሰዐት፡ ወጸሎተ፡ ሰርክ፡ በምሴት፡ ወጸሎተ፡ ካልእ፡ እምድኅረ፡ ምሴት፡ በሠለስቱ፡
                  ሰዐት፡ ወመንፈቀ፡ ሌሊት </ab>
            </div>
            <div type="textpart" subtype="paragraph" n="26">
               <ab> ወጸሎትሰ፡ እምቅድመ፡ ጽባሕ፡ እንዘ፡ ሠለስቱ፡ ሰዐት፡ በእንተ፡ ከመ፡ በይእቲ፡ ሰዐት፡ ንሴፎ፡ ምጽአቶ፡ ለእግዚእነ፡
                  ክርስቶስ፡ ለኰንኖ፡ ወበይእቲ፡ ሰዐት፡ ያአምሩ፡ ውሉደ፡ ብርሃን፡ ምግባረ፡ ሠናይ </ab>
            </div>
            <div type="textpart" subtype="paragraph" n="27">
               <ab> ወጸሎትሰ፡ በጽባሕ፡ እንዘ፡ ታአኵትዎ፡ ለእግዚአብሔር፡ እስመ፡ አምጽአ፡ ብርሃነ፡ ላሕየ፡ ወሞዐልተ፡ ብሩሀ፡ ወአእተተ፡
                  ጽልመተ፡ ወፍርሀተ፡ ሌሊት </ab>
            </div>
            <div type="textpart" subtype="paragraph" n="28">
               <ab> ወጸሎትሰ፡ በሠለስቱ፡ ሰዐት፡ እስመ፡ ለክርስቶስ፡ በይእቲ፡ ሰዐት፡ ፈትሑ፡ ላዕሌሁ፡ ቀትለ፡ ወኮነ፡ ውእቱ፡ መድኀኒተ፡
                  ለውሉደ፡ አዳም </ab>
            </div>
            <div type="textpart" subtype="paragraph" n="29">
               <ab> ወጸሎትሰ፡ በስድስቱ፡ ሰዐት፡ እስመ፡ በይእቲ፡ ሰዐት፡ ተሰቅለ፡ ክርስቶስ፡ ዲበ፡ ዕፀ፡ መስቀል፡ ወሰፍሐ፡ እደዊሁ፡ ወደምሰሰ፡
                  ኀጢአተነ </ab>
            </div>
            <div type="textpart" subtype="paragraph" n="30">
               <ab> ወጸሎትሰ፡ በተስዓቱ፡ ሰዐት፡ እስመ፡ ለክርስቶስ፡ በይእቲ፡ ሰዐት፡ ወፅአት፡ መንፈሱ፡ ወአድለቅለቀት፡ ምድር፡ ወተሠጠ፡
                  መንጦላዕተ፡ ምኵራብ፡ ወተሐምገ፡ ፀሐይ፡ ወጸልመ፡ ኵሉ፡ ዓለም </ab>
            </div>
            <div type="textpart" subtype="paragraph" n="31">
               <ab> ወጸሎትሰ፡ በምሴት፡ አኰቴት፡ እምኀቤክሙ፡ ለእግዚአብሔር፡ በእንተ፡ ዘአምጽአ፡ ለክሙ፡ ዕረፍተ፡ ሌሊት፡ ወአእተተ፡ እምኔክሙ፡
                  ጻማ፡ ወስራሐ፡ ዘመዓልት፡ ዘገብረ፡ እግዚአብሔር፡ ለኵሉ፡ ፍጥረቱ </ab>
            </div>
            <div type="textpart" subtype="paragraph" n="32">
               <ab> ወጸሎትሰ፡ ዘንዋም፡ ከመ፡ ትስአልዎ፡ ለእግዚአብሔር፡ ከመ፡ ይዕቀብክሙ፡ እምውሉደ፡ ጽልመት፡ ወያድኅንክሙ፡ እመሥገርተ፡ ጸላኢ፡
                  ማህጐል፡ ወእምሕሊና፡ እኩይ፡ እስመ፡ በይእቲ፡ ሰዐት፡ ይትባሐቱ፡ አጋንንት፡ ምስለ፡ ሰብእ፡ ወይወዲዩ፡ ውስተ፡ ልቦሙ፡ ሕሊና፡
                  እኩየ </ab>
            </div>
            <div type="textpart" subtype="paragraph" n="33">
               <ab> ወለእመ፡ ኢተክህለክሙ፡ ትሖሩ፡ ኀበ፡ ቤተ፡ ክርስቲያን፡ እምፍርሀተ፡ አረሚ፡ እኩያን፡ ጠዋያን። እስመ፡ ከመዝ፡ ይቤ፡ ዳዊት፡
                  በእንቲአሆሙ፡ ጸላእኩ፡ ማኅበረ፡ እኩያን። እስመ፡ አኮ፡ መካን፡ ዘይቄድሶ፡ ለሰብእ፡ አላ፡ ሰብእ፡ ዘይቄድሶ፡ ለመካን። ወለእመ፡
                  ኮነ፡ መካነ፡ ዕልዋን፡ ፍልሱ፡ እምኔሆሙ፡ እስመ፡ ርኩስ፡ ውእቱ፡ ወበከመ፡ ካህናት፡ ንጹሓን፡ ይቄድሱ፡ መካነ፡ መሀይምናን፡
                  ራትዓን፡ ወከማሁ፡ ዕልዋን፡ ርኵሳን፡ ያረኵሱ፡ መካነ፡ ቅዱስ። ወለእመ፡ ኢተክህለክሙ፡ ትትጋብኡ፡ ውስተ፡ ቤተ፡ ክርስቲያን፡ አው፡
                  በማኅደረ፡ ኤጲስ፡ ቆጶስ፡ ለለ፡ አሐዱ፡ እምኔክሙ፡ ይጸሊ፡ በቤቱ፡ በባሕቲቱ፡ አው፡ ምስለ፡ ክልኤቱ፡ ወሠለስቱ፡ እስመ፡ ተብህለ፡
                  ኀበ፡ ሀለዉ፡ ክልኤቱ፡ ወሠለስቱ፡ ጉቡኣን፡ በስምየ፡ ህየ፡ ሀለውኩ፡ ምስሌሆሙ። ወኢይከውኖ፡ መሀይምን፡ ይጸሊ፡ ምስሌሆሙ፡ ለእለ፡
                  ኢየአምኑ፡ በአሐዱ፡ ቤት፡ እስመ፡ ኢይደሉ፡ ይጸሊ፡ ዘየኀብር፡ ምስለ፡ ዘኢይኀብር፡ ወኢመሀይምን፡ ምስለ፡ ዕልው፡ አልቦ፡ ዘይጸሊ፡
                  እምኔክሙ፡ ምስሌሆሙ። ምንተ፡ ደመሮ፡ ለጽልመት፡ ምስለ፡ ብርሃን፡ ወአይ፡ መሀይምን፡ ወመሀይምንት፡ ያወስቡ፡ አግብርተ።
                  ለይትገሐሡ፡ እምኔሆሙ፡ ወእመአኮ፡ ይሰደዱ፡ እምቅድስት፡ ቤተ፡ ክርስቲያኑ፡ ለእግዚአብሔር </ab>
            </div>
            <div type="textpart" subtype="paragraph" n="34">
               <ab> [6] ትእዛዝ፡ ዘጳውሎስ፡ ሐዋርያ፡ በእንተ፡ እለ፡ ኖሙ፡ ዘከመ፡ ይትገበር፡ ተዝካር </ab>
            </div>
            <div type="textpart" subtype="paragraph" n="35">
               <ab> ይትገበር፡ በሣልስት፡ ዕለት፡ ለእለ፡ ኖሙ፡ ተዝካረ፡ ምውታን፡ በመዝሙር፡ ወጸሎት፡ እስመ፡ ክርስቶስ፡ ሞተ፡ ወተንሥአ፡
                  በሣልስት፡ ዕለት። ወካዕበ፡ ይግበሩ፡ በሳብዕት፡ ዕለት፡ ዕጣነ፡ ወጸሎተ፡ ለተዝካረ፡ ሕያዋን፡ ወምውታን። ወካዕበ፡ ይግበሩ፡
                  በሠላሳ፡ ዕለት፡ አመ፡ ተፍጻሜተ፡ ወርኅ፡ ከመ፡ ሥርዐት፡ ዘትካት፡ እስመ፡ ደቂቀ፡ እስራኤል፡ ላሐውዎ፡ ለሙሴ፡ ነቢይ፡ ሠላሳ፡
                  ዕለት። ወይግበሩ፡ ሎቱ፡ ካዕበ፡ ዕጣነ፡ ለዓመት፡ መንፈሳዊት፡ ወይመጽውቱ፡ እምንዋዩ፡ ለነዳያን፡ ወለምስኪናን፡ ቤዛ፡ ነፍሱ
               </ab>
            </div>
            <div type="textpart" subtype="paragraph" n="36">
               <ab> ወአኮ፡ ዘንኤዝዝ፡ ይግበሩ፡ ዘንተ፡ ለዕልዋን፡ ወመናፍቃን፡ አላ፡ ንኤዝዝ፡ ለሰብአ፡ ኂሩት፡ ወአሚን፡ ወርትዕ። ወበእንተሰ፡
                  ዕልዋነ፡ መሲሑ፡ ለእግዚአብሔር፡ ለእመ፡ መጽወቱ፡ በእንቲአሆሙ፡ ኵሎ፡ ዘበዓለም፡ እምንዋይ፡ ኢይበቍዖሙ፡ ወኢምንተኒ፡ እስመ፡
                  ዘኮነ፡ በሕይወቱ፡ ፀረ፡ ለእግዚአብሔር፡ ወከማሁ፡ በሞቱኒ፡ ፀረ፡ ለእግዚአብሔር፡ እስመ፡ አልቦ፡ ኀበ፡ እግዚአብሔር፡ አድልዎ፡
                  ወራትዕ፡ ውእቱ፡ ወያፈቅር፡ ጽድቀ፡ ወኢይዔምፅ፡ በፍትሕ፡ ወኵሉ፡ የሐውር፡ ኀቤሁ፡ ወይፈድዮ፡ በከመ፡ ምግባሩ </ab>
            </div>
            <div type="textpart" subtype="paragraph" n="37">
               <ab> [7] ወካዕበ፡ በእንተ፡ እለ፡ ተጸውዑ፡ ውስተ፡ ምሳሕ፡ ወተዝካረ፡ ምውታን </ab>
            </div>
            <div type="textpart" subtype="paragraph" n="38">
               <ab> ሶበ፡ ተጸዋዕክሙ፡ ኀበ፡ ተዝካረ፡ ምውታን፡ ኀበ፡ ተገብረ፡ መብልዕ፡ ወመስቴ፡ ሖሩ፡ በፍርሀት፡ ወበፍቅር፡ ወበግርማ፡
                  ወበየውሀት፡ በከመ፡ ይደሉ፡ ለዘ፡ አምሳሊክሙ። ወብልዑ፡ ወስተዩ፡ በከመ፡ ግብሩ፡ ለዘ፡ ይፈቅድ፡ ይስአል፡ እግዚአብሔር፡ ህየንተ፡
                  ውእቱ፡ መብልዕ፡ ዘተገብረ፡ በእንቲአሁ፡ እስመ፡ ኮንክሙ፡ ቀሳውስተ፡ ወዲያቆናተ፡ ውስተ፡ ቤተ፡ ክርስቲያኑ፡ ለእግዚአብሔር፡
                  ወይደልወክሙ፡ ትኩኑ፡ ንቁሃነ፡ ለገሥጾ፡ ነፍስክሙ፡ ወካልኣን። እስመ፡ ከመዝ፡ ይቤ፡ መጽሐፍ፡ እስመ፡ ለጽኑዓን፡ በእንቲአሆሙ፡
                  መዐት። ወበእንተዝ፡ ኢይደልዎሙ፡ ይስተዩ፡ ወይነ፡ ከመ፡ ኢይርስዕዋ፡ ለጥበብ፡ ወያርትዑ፡ ፍትሐ፡ ወይቁሙ፡ ቦቱ </ab>
            </div>
            <div type="textpart" subtype="paragraph" n="39">
               <ab> ወናሁ፡ ተዐውቀ፡ ከመ፡ ኤጲስ፡ ቆጶሳት፡ ወቀሳውስት፡ ወዲያቆናት፡ እሙንቱ፡ በርትዕ፡ ለእግዚአብሔር፡ አብ፡ ወወልዱ፡ ዘያፈቅር፡
                  ጽኑዓን፡ ውስተ፡ ቤተ፡ ክርስቲያኑ፡ ለእግዚአብሔር። ወዘንተ፡ ዘንብል፡ አኮ፡ ከመ፡ ኢይስተዩ፡ ወይነ፡ ለዝሉፉ፡ እስመ፡ ውእቱ፡
                  ነውር፡ ለፍጥረተ፡ እግዚአብሔር፡ አላ፡ ንብል፡ ከመ፡ ኢይስከሩ። እስመ፡ መጽሐፍ፡ ኢአዘዞሙ፡ ለአበው፡ ቀደምት፡ ከመ፡ ኢይስተዩ፡
                  ወይነ፡ ወባሕቱ፡ ይቤ፡ ኢትስተዩ፡ ወይነ፡ ለስካር። ወአኮ፡ ዝንቱ፡ ነገር፡ ለካህናት፡ ለባሕቲቶሙ፡ አላ፡ ለኵሉ፡ ዘየአምን፡
                  በክርስቶስ </ab>
            </div>
            <div type="textpart" subtype="paragraph" n="40">
               <ab> ወካዕበ፡ ይቤ፡ በመጽሐፍ፡ ለመኑ፡ አሌሎቱ፡ ወለመኑ፡ ተደምሮ፡ ወለመኑ፡ ተዐቅቦ፡ ወለመኑ፡ ድካም፡ ወእባድ፡ ወለመኑ፡ ይከውን፡
                  አዕይንቲሁ፡ በአምሳለ፡ ጥንፍሕ፡ ወለመኑ፡ መዐት፡ ዘአልቦ፡ ምክንያተ፡ አኮኑ፡ ዝንቱ፡ ኵሉ፡ ለዘ፡ ያበዝኅ፡ ሰቲየ፡ ወይን፡
                  ወይጐነዲ፡ ነቢረ፡ በሰቲዮታ። ረሐቁኬ፡ እመካን፡ ዘአስተዳለዉ፡ ለስቴ፡ ወለትዝኅርት፡ ወግበሩ፡ ዘይደልወክሙ፡ ወኢትግበሩ፡
                  ዘየሐሥመክሙ </ab>
            </div>
            <div type="textpart" subtype="paragraph" n="41">
               <ab> [8] ወካዕበ፡ ነገሮሙ፡ በእንተ፡ እለ፡ ይሰደዱ፡ በእንተ፡ ሀይማኖት፡ ወይጐይዩ፡ እምሀገር፡ ውስተ፡ ሀገር </ab>
            </div>
            <div type="textpart" subtype="paragraph" n="42">
               <ab> ወኵሎሙ፡ እለ፡ ይሰደዱ፡ በእንተ፡ ሀይማኖቶሙ፡ ወይጐዩ፡ እምሀገር፡ ውስተ፡ ሀገር፡ ተዛኪሮሙ፡ ቃለ፡ ክርስቶስ፡ ዘይቤ፡ ሶበ፡
                  ይሰድዱክሙ፡ እምዛቲ፡ ሀገር፡ ጕዩ፡ ውስተ፡ ካልእታ፡ ወትድኅኑ። እስመ፡ ነፍሶሙ፡ ኮነ፡ ጥቡዐ፡ በአሚን፡ ወኮነ፡ ሥጋሆሙ፡ ድኩመ፡
                  እምተዐግሦ፡ ለመቅሠፍት፡ ወጐዩ፡ ወተዐውቀ፡ ንጽሐ፡ ሕሊናሆሙ። እስመ፡ ተዐገሡ፡ አህጕሎ፡ ንዋዮሙ፡ ወተበርብሮ፡ አብያቲሆሙ፡ ከመ፡
                  ኢይህጐሉ፡ አሚኖቶሙ፡ በክርስቶስ፡ በክሂድ። ወመፍትው፡ ይርድእዎሙ፡ ለእለ፡ ከመዝ፡ ከመ፡ ይፈጽሙ፡ ትእዛዘ፡ ክርስቶስ፡ ወይጽንዑ፡
                  ቦቱ </ab>
            </div>
            <div type="textpart" subtype="paragraph" n="43">
               <ab> [9] ነገር፡ ዘጴጥሮስ፡ ወጳውሎስ፡ ቅዱሳን፡ በእንተ፡ ዐቂበ፡ መዓርገ፡ ክህነት </ab>
            </div>
            <div type="textpart" subtype="paragraph" n="44">
               <ab> ንሕነ፡ ንኤዝዘክሙ፡ ኦካህናት፡ ወሰብአ፡ ሢመት፡ ሰማያዊ፡ ዘመላእክት፡ ግሙራ፡ ኢትትዐደዉ፡ መናብርቲክሙ፡ ወዓዲ፡ መዓርገ፡
                  እንተ፡ ተተከልክሙ፡ ላቲ። ወይኩን፡ ለለ፡ አሐዱ፡ እምኔክሙ፡ ኀበ፡ ግብር፡ እንተ፡ ተኀርየ፡ ላቲ፡ እምኀበ፡ እግዚአብሔር፡ ወዛቲ፡
                  ይእቲ፡ ትእዛዙ፡ ለእግዚአብሔር፡ ዘይቤ፡ ኵሉ፡ ሀብት፡ ሠናይ፡ ወጸጋ፡ መንፈሳዊት፡ እምኀበ፡ አበ፡ ብርሃን፡ ውእቱ። ወይቤለነ፡
                  እግዚእነ፡ ክርስቶስ፡ ዘኪያክሙ፡ ሰምዐ፡ ኪያየ፡ ሰምዐ፡ ወዘኪያየ፡ ሰምዐ፡ ሰምዖ፡ ለዘፈነወኒ። ወዘዐመፀክሙ፡ ኪያየ፡ ዐመፀ።
               </ab>
            </div>
            <div type="textpart" subtype="paragraph" n="45">
               <ab> ወእመሰ፡ ዘአልቦ፡ ነፍስ፡ ወልበ፡ የዐቅብ፡ በዘ፡ ተአዘዘ፡ ወየዐቅብ፡ ሥርዐተ፡ ሢመቱ። ናሁ፡ ሌሊት፡ ይተሉ፡ መዐልተ፡ ዐቂቦ፡
                  ሥርዐቶ። ወፀሐይኒ፡ ይተሉ፡ ወርኀ፡ በከመ፡ ተአዘዘ። ወከዋክብትኒ፡ ከማሁ፡ ወመአዝን፡ ወዘመናት፡ ወአውራኅ፡ ወሱባዔታት፡
                  ወዕለታት፡ ወሰዐታት፡ የዐቅቡ፡ ዐቅመ። በከመ፡ ተብህለ፡ በጽሑፍ፡ እግዚአብሔር፡ ትእዛዘ፡ ወሀቦሙ፡ ወኢኀለፉ። ወካዕበ፡ ይቤ፡
                  በእንተ፡ ባሕር፡ እግዚአብሔር፡ ገብረ፡ ላቲ፡ ትእዛዘ፡ ወቀጸራ፡ በአረፍት፡ ወአናቅጽ፡ ወይቤላ፡ ብጽሒ፡ ዝየ፡ ባሕቱ፡ ወኢትኅልፊ።
                  ሚመጠን፡ ይደልወክሙ፡ ኢትትዐበዩ፡ ላዕለ፡ እግዚአብሔር፡ ወኢትወልጡ፡ ዘሠርዐ፡ ለክሙ፡ ወአዘዘክሙ፡ እግዚአብሔር። </ab>
            </div>
            <div type="textpart" subtype="paragraph" n="46">
               <ab> ወባሕቱ፡ በእንተ፡ ብዙኃን፡ እለ፡ ያስተሐቅሩ፡ ዘንተ፡ ትእዛዘ፡ ወወለጡ፡ ወመተሩ፡ ሥርዐተ፡ ክህነት፡ ወነሥኡ፡ ለርእሶሙ፡
                  መዓርገ፡ ዘኢይደልዎሙ፡ ወኢወሀቦሙ፡ እግዚአብሔር፡ ወበእንተዝ፡ ኮኑ፡ ዘየዐልውዎ፡ ለእግዚአብሔር። ከመ፡ ሰብአ፡ ቆሬ፡ እለ፡
                  ጽሑፍ፡ ነገሮሙ፡ ውስተ፡ ኦሪት። ወከመ፡ ዖዝያን፡ ንጉሥ፡ ዘተዐደወ፡ ዘእንበለ፡ ሥርዐት፡ ወኢሀብት፡ እምኀበ፡ እግዚአብሔር፡
                  ወረሰየ፡ ርእሶ፡ ካህነ። ወደቂቀ፡ ቆሬ፡ ውዕዩ፡ በእሳት፡ ወለዖዝያንሰ፡ አልበሶ፡ እግዚአብሔር፡ ልብሰ፡ ለምጽ </ab>
            </div>
            <div type="textpart" subtype="paragraph" n="47">
               <ab> ወኵሉ፡ ዘገብረ፡ ከመ፡ ምግባሮሙ፡ ያምዕዖ፡ ለክርስቶስ፡ ዘአዘዘ፡ ሠናየ፡ ሥርዐተ፡ ወየዐልውዎ፡ ለመንፈስ፡ ቅዱስ። እስመ፡
                  የኀሥሡ፡ ስምዐ፡ ላዕለ፡ ርእሶሙ፡ ወቦቱ፡ ያነሥኡ፡ ኵነኔ፡ በርቱዕ፡ ወያወርድ፡ እግዚአብሔር፡ መዐቶ፡ ላዕሌሆሙ፡ ወመርገመ።
                  እስመ፡ ይሬኢ፡ ዘይከውን፡ እምአስትቶ፡ በቍርባን፡ ዘያቀርቡ፡ ለዘኢይደልዎ፡ ወይመስሎሙ፡ ክህነት፡ ከመ፡ ተውኔት፡ ወኢያአምሩ፡
                  ከመ፡ አምሳለ፡ ክህነቱ፡ ለኢየሱስ፡ ክርስቶስ፡ አምላክነ። ወእምይእዜ፡ ለዘ፡ ኮነ፡ በከመ፡ ነገርነ፡ እምተዐድዎ፡ በዝንቱ፡
                  ወይስሕቦ፡ ከመ፡ ይህጐል፡ ዐቂበ፡ ክህነት፡ ወይነግር፡ ከመ፡ ሰብእ፡ ይገብኡ፡ ድኅሬሆሙ፡ በድፍረቶሙ </ab>
            </div>
            <div type="textpart" subtype="paragraph" n="48">
               <ab> ወናሁ፡ ሙሴ፡ ዘየዐቢ፡ ገብሩ፡ ለእግዚአብሔር፡ ዘተናገሮ፡ ገጾ፡ በገጽ፡ በከመ፡ ይትናገር፡ ብእሲ፡ ምስለ፡ ካልኡ፡ ወይቤሎ፡
                  ናሁ፡ አእመርኩከ፡ እማእከለ፡ ሰብእ። ወኢያስተርአዮ፡ በለሖሳስ፡ ወኢበሕልም፡ ወኢበትሕዝብት፡ ወኢበመልእክተ፡ መላእክት፡ አላ፡
                  በጸጋሁ፡ ከመዝ፡ ወሀበ፡ እምሕግ፡ ዘነሥአ፡ እምኀበ፡ እግዚአብሔር </ab>
            </div>
            <div type="textpart" subtype="paragraph" n="49">
               <ab> ወሠርዐ፡ ባቲ፡ ዘይደሉ፡ ለሊቀ፡ ካህናት፡ ወለካህናት፡ ወይደሉ፡ ይግበሩ፡ ሌዋውያን፡ ወከፈሎሙ፡ በበመክፈልቶሙ፡ በዘይደሉ፡
                  ይመግቡ፡ መልእክቶሙ፡ ወይቀውሙ፡ ባቲ። ወዘኮነ፡ ግብረ፡ ሊቀ፡ ካህናት፡ ኢይቀርብዎ፡ ካህናት፡ ወኢያብሖሙ፡ ሕግ፡ ወኵሉ፡ ግብረ፡
                  ካህናት፡ ኢይቀርብዎ፡ ሌዋዊያን። ወባሕቱ፡ ኵሉ፡ ዘመድ፡ እምኔሆሙ፡ የዐቅብ፡ ዘተአዘዘ፡ ሥሩዐ፡ ወኢይትዐደው። ወኵሉ፡ ዘተዐደወ፡
                  እምኔሆሙ፡ እምዘ፡ ተአዘዘ፡ ኀበ፡ ካልእ፡ ቀቲለ፡ ይቀትልዎ </ab>
            </div>
            <div type="textpart" subtype="paragraph" n="50">
               <ab> ወናሁ፡ ተዐውቀ፡ እምነገረ፡ ሳኦል፡ አመ፡ ሦዐ፡ እምአባግዐ፡ ዐማሌቅ፡ ወኀለፈ፡ ወተዐደወ፡ ትእዛዘ፡ እግዚአብሔር፡ ወረሰየ፡
                  ርእሶ፡ ዘያቀርብ፡ ቍርባነ፡ እንዘ፡ ኢሀሎ፡ ምስሌሁ፡ ሳሙኤል፡ ነቢይ፡ ዘኮነ፡ ሊቀ፡ ካህናት። ወወረደ፡ ላዕሌሁ፡ ኀጢአት፡
                  ወመርገም፡ ለዝሉፉ፡ እስመ፡ ኢኀሠሠ፡ እምዘ፡ ቀብኦ፡ መንግሥተ፡ ከመ፡ ያቅርብ፡ ህየንቴሁ፡ እስመ፡ ውእቱ፡ ካህን፡ በአማን
               </ab>
            </div>
            <div type="textpart" subtype="paragraph" n="51">
               <ab> ወአርአየ፡ እግዚአብሔር፡ ዘከመዝ፡ በዖዝያን፡ ንጉሥ፡ ገቢረ፡ ከመዝ፡ በጊዜሃ፡ እስመ፡ ሶበ፡ ተዐደወ፡ ትእዛዞ፡ ረከቦ፡ ፍትሐ፡
                  ኵነኔ፡ ወለምጸ፡ ፈድፋደ፡ ወበእንተ፡ ተኀብሎቱ፡ ላዕለ፡ ክህነት፡ ዘኢኮነ፡ ሎቱ፡ ተሰልበ፡ መንግሥቱ፡ እንተ፡ ይእቲ፡ ርስቱ፡
                  ወኮነ፡ ነኪረ፡ ወስዱደ፡ እምኔሃ </ab>
            </div>
            <div type="textpart" subtype="paragraph" n="52">
               <ab> ወዘኮነ፡ በኀቤነ፡ ኢይሰወረክሙ፡ እስመ፡ ታአምሩ፡ ከመ፡ ተሰምዩ፡ በኀቤነ፡ ኤጲስ፡ ቆጶሳት፡ ወቀሳውስት፡ ወዲያቆናት፡
                  ወጸለይነ፡ ላዕሌሆሙ፡ ወአንበርነ፡ እደዊነ፡ ዲበ፡ ርእሶሙ፡ ወወለጥነ፡ አስማተ፡ ሢመቶሙ፡ ከመ፡ ይትዐወቅ፡ ተወልጦ፡ መዓርጊሆሙ።
                  እስመ፡ አኮ፡ ኵሉ፡ ዘፈቀደ፡ ዘይከውኖ፡ ወይመጽአነ፡ ወናነብር፡ እደዊነ፡ ዲቤሁ፡ በከመ፡ ክህነተ፡ ኢዮርብዓም፡ ርኩስ፡ ወምቱር።
                  ወባሕቱ፡ ንገብር፡ ዘንተ፡ ወዘጸውዖ፡ ወሤሞ፡ ወኮነ፡ ድልወ፡ በምግባሩ፡ ይትኀረይ፡ ለዝንቱ </ab>
            </div>
            <div type="textpart" subtype="paragraph" n="53">
               <ab> ወሶበ፡ ኮነ፡ ዘይልህቅ፡ ወዘይንእስ፡ ዘአልቦ፡ ሥርዐተ፡ ወትእዛዘ፡ እምሰመይነ፡ ኵሎ፡ መዓርገ፡ ክህነት፡ በአሐዱ፡ ስም።
                  ወባሕቱ፡ በከመ፡ ተመሀርነ፡ በኀበ፡ እግዚእነ፡ ኵሎ፡ ግብረ፡ ከማሁ፡ አዕበይናሁ፡ ለኤጲስ፡ ቆጶስ፡ በሢመተ፡ ክህነት፡ ወለቀሲስ፡
                  በተክህኖ፡ ወለዲያቆን፡ በመልእክተ፡ ክልኤሆሙ፡ ከመ፡ ይትፈጸም፡ ግብረ፡ ቤተ፡ ክርስቲያን፡ በርቱዕ </ab>
            </div>
            <div type="textpart" subtype="paragraph" n="54">
               <ab> እስመ፡ ኢይደልዎ፡ ለዲያቆን፡ ያቅርብ፡ ቍርባነ፡ በእዴሁ፡ ወያጥምቅ፡ ጥምቀተ፡ ወይባርክ፡ ሕዝበ፡ በረከተ፡ ንኡሰ፡ ወዐቢየ።
                  ወቀሳውስትሰ፡ ቦሙ፡ ይትፈጸም፡ ክህነት፡ ወኢይደሉ፡ ይትገፈታእ፡ ሥርዐት፡ ወከማሁ፡ ትእዛዘ፡ እግዚአብሔር፡ ኢይከውን፡ ዘእንበለ፡
                  ሥሩዕ፡ አላ፡ በሠናይ፡ ትእዛዝ፡ ይከውን። ከመ፡ ይኩኑ፡ ሰራዊተ፡ መላእክት፡ ትሑታን፡ ይትመጠዉ፡ ግብረ፡ ሰራዊተ፡ ሰማይ፡
                  ዘይትሌዐል፡ እምኔሆሙ፡ ወይኩኑ፡ በዜማ፡ ልዑላን </ab>
            </div>
            <div type="textpart" subtype="paragraph" n="55">
               <ab> ወኵሉ፡ ዘገብረ፡ ዘእንበለ፡ ዘአዘዝነ፡ ወይትመጠው፡ መዓርገ፡ ዘይትሌዐል፡ እምኔሁ፡ ወይሠይም፡ ለርእሱ፡ በፈቃዱ፡ ሥርዐተ፡
                  ሐዲስ፡ ያእምር፡ ከመ፡ አመክዐበ፡ ለርእሱ፡ ኵነኔ፡ እምእግዚአብሔር፡ ወእምኔነ፡ ወሠራዕነ፡ ኵነኔሆሙ፡ ውስተ፡ ሳድስ፡ መጽሐፍነ፡
                  ዘጽሑፍ፡ ሥርዐተ፡ ኵነኔያት፡ እስመ፡ አኮ፡ ተቃውሞቶሙ፡ ዚአነ፡ ወኢጽልእ፡ ለኤጲስ፡ ቆጶሳት፡ አላ፡ ይትቃወምዎ፡ ለዐቢይ፡ ካህን፡
                  ዘይሬኢ፡ ኵሎ፡ ወለገጸ፡ ቤተ፡ ክርስቲያኑ፡ በኵሉ፡ ጊዜ፡ ውእቱ፡ ኢየሱስ፡ ክርስቶስ፡ አምላክነ </ab>
            </div>
            <div type="textpart" subtype="paragraph" n="56">
               <ab> ሙሴ፡ መፍቀሬ፡ እግዚአብሔር፡ እሙን፡ ፍቅሩ፡ ሊቀ፡ ካህናት፡ ወካህናተ፡ ወሌዋውያነ፡ ወለነ፡ ክርስቶስ፡ መድኀኒነ፡ ሤመነ፡
                  ፲ወ፪፡ ሐዋርያት፡ እምኔነ፡ ላእካነ። አነ፡ ፊልጶስ፡ ወአነ፡ ያዕቆብ፡ ወባዕዳን፡ እለ፡ ምስሌነ፡ እሙራን፡ እምኔነ፡ ሊቃነ፡
                  ካህናት፡ ሠለስቱ፡ ጾታ። ወቀሳውስት፡ በገጹ፡ ሠለስቱ፡ ጾታ። ወዲያቆናትኒ፡ ሠለስቱ፡ ጾታ፡ ዝውእቱ፡ ዲያቆናት፡ ወንፍቀ፡
                  ዲያቆናት፡ ወአናጕንስጢስ </ab>
            </div>
            <div type="textpart" subtype="paragraph" n="57">
               <ab> ቀዳሚኬ፡ መንበር፡ ውእቱ፡ ሊቀ፡ ካህናት፡ ክርስቶስ፡ ዋሕድ፡ ዘኢመሠጠ፡ ለርእሱ፡ ክብረ፡ ወባሕቱ፡ አብ፡ ዘሤሞ፡ ካህነ፡
                  ዘለዓለም። ወአመ፡ ኮነ፡ ሰብአ፡ ከማነ፡ ወአቅረበ፡ ነፍሶ፡ መሥዋዕተ፡ መንፈሳዌ፡ ለእግዚአብሔር፡ ለሊሁ፡ በእደዊሁ፡ ሥጋሁ፡
                  ውእቱ፡ ወልድ፡ አዘዘነ፡ ለነ፡ ለባሕቲተነ፡ ከመ፡ ንግበር፡ ዘንተ፡ እንዘ፡ ሀሎ፡ ምስሌነ፡ በዐቢይ፡ ምሥጢር፡ እንዘ፡ ንትአመኖ
               </ab>
            </div>
            <div type="textpart" subtype="paragraph" n="58">
               <ab> ወባሕቱ፡ አኮ፡ ኵሉ፡ ዘአምነ፡ ቦቱ፡ ይሠየም፡ ካህነ፡ በአማን፡ ወኢሊቀ፡ ካህናት። አላ፡ ንሕነ፡ እምድኅረ፡ ዕርገቱ፡ ውስተ፡
                  ሰማይ፡ አቅረብነ፡ በከመ፡ አዘዘነ፡ መሥዋዕተ፡ ንጹሐ፡ ዘእንበለ፡ ደም። ወሤምነ፡ እምኔነ፡ ኤጲስ፡ ቆጶሳተ፡ ወቀሳውስተ፡
                  ወዲያቆናተ፡ ሰብዐተ፡ እለ፡ እምኔሆሙ፡ እስጢፋኖስ፡ ወፊልጶስ፡ ወጵሮኮሮን፡ ወኒቃኖራ፡ ወጢሞና፡ ወጳርሜና፡ ወኒቃለዎን </ab>
            </div>
            <div type="textpart" subtype="paragraph" n="59">
               <ab> ወለእመ፡ ኮነ፡ ዝንቱ፡ እስጢፋኖስ፡ አሐዱ፡ እምኔነ፡ በፍቅረ፡ እግዚአብሔር፡ ወአርአየ፡ በሕጉ፡ ፈሪሀ፡ እግዚአብሔር፡ ወፍቅረ፡
                  እግዚእነ፡ ኢየሱስ፡ ክርስቶስ፡ እስከ፡ መጠወ፡ ነፍሶ፡ ወከዐወ፡ ደሞ፡ ወወሀበ፡ ሥጋሁ፡ ለአይሁድ፡ ቀታልያነ፡ እግዚእነ፡
                  ወወገርዎ፡ በእብን፡ ወቀተልዎ። ወመንክር፡ በኀቤሁ፡ እስመ፡ በጊዜ፡ ወገርዎ፡ ርእየ፡ ኀዋኅወ፡ ሰማይ፡ ርኅወ፡ ወርእዮ፡
                  ለክርስቶስ፡ እንዘ፡ ይነብር፡ በየማነ፡ አብ፡ ወውእቱ፡ ኮነ፡ በኂሩቱ፡ ወአርአዮ </ab>
            </div>
            <div type="textpart" subtype="paragraph" n="60">
               <ab> ወኢተዐደወ፡ እመዓርጊሁ፡ ወእመልእክቱ፡ እንተ፡ አመገቦ፡ ባቲ፡ ወኢያቅረበ፡ ቍርባነ፡ ግሙራ፡ ወኢያንበረ፡ እዴሁ፡ ላዕለ፡
                  መኑሂ፡ ወኢባረከ፡ ብእሴ፡ ወባሕቱ፡ ዐቀበ፡ መዓርገ፡ ዲያቆንና፡ እስከ፡ ዕለተ፡ ሞቱ፡ ወባቲ፡ ረከቦ፡ ለእግዚአብሔር። ዝኬ፡
                  ይኄይስ፡ ወይኤድም፡ ከመ፡ ትኩኑ፡ ከማሁ፡ ወትዕቀቡ፡ ሠናየ፡ ሥርዐተ፡ ክህነት </ab>
            </div>
            <div type="textpart" subtype="paragraph" n="61">
               <ab> ወእመቦ፡ ዘይግእዞሙ፡ ለፊልጶስ፡ ወለሐናንያ፡ ወይብል፡ ፊልጶስ፡ አጥመቆ፡ ለገብረ፡ ንግሥተ፡ ኢትዮጵያ፡ ወሐናንያ፡ አጥመቆ፡
                  ለጳውሎስ። ወንሕነ፡ ንብል፡ ወንኤዝዝ፡ ወአቅደምነ፡ ትእዛዘ፡ ወንቤ፡ ኢይምሥጥ፡ ሰብእ፡ ሢመተ፡ ክህነት፡ ለርእሱ፡ ዘእንበለ፡
                  እመ፡ ተውህቦ፡ እምኀበ፡ እግዚአብሔር። ከመ፡ መልከ፡ ጼዴቅ፡ ወያዕቆብ፡ እለ፡ ነሥኡ፡ ክህነተ፡ በኀበ፡ እግዚአብሔር፡ ወኮነ፡
                  መንፈስ፡ ቅዱስ፡ ዘይባርኮሙ፡ በውእቱ፡ አው፡ ይነሥእ፡ ዘይነሥእ፡ እምሊቀ፡ ካህናት፡ በከመ፡ አሮን፡ እሙሴ፡ ዘወሀቦ፡ በከመ፡
                  አዘዘ፡ እግዚአብሔር </ab>
            </div>
            <div type="textpart" subtype="paragraph" n="62">
               <ab> ናሁ፡ ተዐውቀ፡ በቃልነ፡ ከመ፡ ፊልጶስ፡ ወሐናንያ፡ ኢመሠጡ፡ ለርእሶሙ፡ ክህነተ፡ ወባሕቱ፡ ተፈነዉ፡ ቦቱ፡ ወተወክፉ፡ ክህነተ፡
                  እምሊቀ፡ ካህናት፡ ኢየሱስ፡ ክርስቶስ፡ ዘአልቦ፡ ዘይመስሎ፡ ወአልቦ፡ ዘይትዔረዮ፡ ዘሎቱ፡ ስብሐት፡ ወክብር፡ አሜን </ab>
            </div>
            <div type="textpart" subtype="paragraph" n="63">
               <ab> [10] ትእዛዝ፡ ወቀኖና፡ ዘጳውሎስ፡ ላእክ፡ በእንተ፡ እለ፡ ይመጽኡ፡ ኀበ፡ ምሥጢርነ፡ ሐዲስ፡ ወባዕድኒ። አነ፡ ጳውሎስ፡
                  ንኡስ፡ እምሐዋርያት፡ እኤዝዘክሙ፡ አኀዊነ፡ ኤጲስ፡ ቆጶሳት፡ ቀሳውስት፡ ወዲያቆናት፡ ዘንተ፡ ሥርዐተ </ab>
            </div>
            <div type="textpart" subtype="paragraph" n="64">
               <ab> [10.1] ኵሉ፡ ዘአፍቀረ፡ ይደመር፡ ምስሌነ፡ ወይሳተፍ፡ በነፍሱ፡ በምሥጢርነ፡ ይደልዎሙ፡ ይምጽኡ፡ ኀበ፡ ዲያቆን፡ ወዲያቆን፡
                  ያምጽኦሙ፡ ኀበ፡ ኤጲስ፡ ቆጶስ፡ አው፡ ቀሲስ፡ ዘየዐቢ፡ ብዙኀ፡ አእምሮ፡ በሕግነ፡ ወይስአሎ፡ ወይበሎ፡ በእንተ፡ ምንት፡ አፍቀረ፡
                  በአተ፡ ውስተ፡ ሕግነ። ወይኩን፡ ዲያቆን፡ ዘይሴአሎሙ፡ በተኀሥሦ፡ በእንተ፡ ግብሮሙ፡ ወይርአይ፡ ለእመ፡ ኮኑ፡ አግብርተ፡ አው፡
                  አግዓዚያነ። ወለእመቦ፡ እምኔሆሙ፡ ገብር፡ ለብእሲ፡ መሀይምን፡ ይስአልዎ፡ ለውእቱ፡ መሀይምን፡ በእንቲአሁ፡ ወለእመ፡ ሠናይ፡
                  ግዕዙ፡ ወለእመ፡ ነገረ፡ እግዚኡ፡ ኂሩቶ፡ ወሠናየ፡ ግዕዙ፡ ወውዱስ፡ ፍናዊሁ፡ ይትሐበዮ። ወለእመ፡ ኢኮነ፡ ከማሁ፡ አው፡ ሥሡዕ፡
                  አው፡ ጽልሕው፡ ስድድዎ፡ እምኀቤክሙ፡ ወአርሕቅዎ፡ እስከ፡ ስምዐ፡ ይከውኖ፡ እግዚኡ፡ ከመ፡ ይደሉ፡ ለዝንቱ። ወለእመ፡ ኮነ፡
                  ገብረ፡ ለዘኢይአምን፡ ይሴአልዎ፡ ለእግዚኡ፡ ወያእምሩ፡ በኀቤሁ፡ ለእመ፡ ሠናየ፡ ተልእኮ፡ ለእግዚኡ። ከመ፡ ኢይኩን፡ ሕግነ፡
                  ዘይጼውዕ፡ ውስተ፡ ሙስና፡ አላ፡ ኀበ፡ ሠናይ፡ ወኂሩት፡ ወተፍጻሜቱ፡ ሠናይ </ab>
            </div>
            <div type="textpart" subtype="paragraph" n="65">
               <ab> [10.2] ወለእመ፡ ኮነ፡ ብእሲ፡ ዘቦ፡ ብእሲተ፡ አው፡ ብእሲት፡ እንተ፡ ባቲ፡ ምተ፡ ያለብውዎሙ፡ ከመዝ፡ ከመ፡ ይትዐገሡ፡
                  በዘ፡ ዚአሆሙ፡ እምካልእ፡ ከመ፡ ኢይኩኑ፡ ዘያረኵሱ፡ በተመርዖ፡ ውስተ፡ ፍትወት፡ ከመ፡ ጽሙም። ወለእመ፡ ኮኑ፡ ዘኢያወስቡ፡
                  መሀርዎሙ፡ ከመ፡ ኢይዘምው፡ አላ፡ ያውስቡ፡ በሕግ፡ በከመ፡ አዘዝነ፡ ወአበየነ። ወለእመቦ፡ እግዚአ፡ መሀይምነ፡ ወአእመረ፡ ከመ፡
                  ይዜሙ፡ ገብሩ፡ ወኢያስተዋስቦ፡ ወድአ፡ አብጽሖ፡ ላዕሌሁ፡ ኵነኔ። ወለእመ፡ ኮነት፡ አመት፡ መፍቀሪተ፡ ዝሙት፡ ወኢያስተዋስባ፡
                  ይስዐር፡ ወይሰደድ፡ በከመ፡ አዘዝናክሙ </ab>
            </div>
            <div type="textpart" subtype="paragraph" n="66">
               <ab> [10.3] ወለእመ፡ ኮነ፡ ዘጋኔን፡ ይምሀርዎ፡ ቀዲሙ፡ ፍርሀተ፡ እግዚአብሔር፡ ወትእዛዞ፡ ወኢያቅርብዎ፡ ቍርባነ፡ እስከ የሐዩ፡
                  ወይኀድጎ፡ ጋኔኑ። ወለእመ፡ በጽሐ፡ ለሞት፡ ይትወከፍዎ፡ ወያቅርብዎ፡ ቍርባነ </ab>
            </div>
            <div type="textpart" subtype="paragraph" n="67">
               <ab> [10.4] እመቦ፡ ብእሲ፡ ዘይትሐዘብዎ፡ በዝሙት፡ ወገብረ፡ ልማዶ፡ ለይትከላእ፡ እምይእቲ፡ ኀጢአት፡ ወርስሐት፡ ወይትገሐሥ፡
                  ተግሕሦ፡ ወእመ፡ አኮ፡ ይሰደድ </ab>
            </div>
            <div type="textpart" subtype="paragraph" n="68">
               <ab> [10.5] ወከማሁ፡ ብእሲትኒ፡ ዘማዊት፡ አው፡ ትኅድግ፡ ይእተ፡ ፍትወተ፡ ወትትገሐሥ፡ እምይእቲ፡ ዝሙት፡ ወተመርዖ፡ በኀጢአት፡
                  ወእመ፡ አኮ፡ ትሰደድ፡ እምኔነ </ab>
            </div>
            <div type="textpart" subtype="paragraph" n="69">
               <ab> [10.7] እመቦ፡ ብእሲ፡ አው፡ ብእሲት፡ ዘአፍቀረ፡ ይባእ፡ ውስተ፡ ሕግነ፡ ለእመ፡ ኮነ፡ ሰካሬ፡ አው፡ ባዕደ፡ አው፡
                  መዐንዝረ፡ አው፡ ተዋናዪ፡ አው፡ ዘፋኒ፡ አው፡ ዘይሜህር፡ ማሕሌተ፡ አው፡ መራሒ፡ ውስተ፡ ዝሙት፡ አው፡ ወዳዪ፡ ማእከለ፡ ሰብእ፡
                  እከየ፡ ወጽልአ፡ ለይኅድጉ፡ ግብሮሙ፡ ወይትገሐሡ፡ እምኔሃ፡ ወይግድፍዋ፡ ድኅሬሆሙ </ab>
            </div>
            <div type="textpart" subtype="paragraph" n="70">
               <ab> [10.6] ወኵሎሙ፡ ገበርተ፡ ጣዖት፡ እለ፡ ይገልፉ፡ እምእብን፡ ወዕፅ፡ ወይሰብኩ፡ እምብርት፡ ወኀጺን፡ ወብሩር፡ ወወርቅ፡
                  ለእመ፡ ቦኡ፡ ምስሌነ፡ ውስተ፡ ሕግነ፡ ይትከልኡ፡ እምዝንቱ፡ ኵሉ፡ ወይትገሐሡ፡ እምይእቲ፡ ኀጢአተ፡ ኪን፡ ወእመ፡ አኮ፡ ይሰደዱ፡
                  ወይትገደፉ፡ እማኅበርነ </ab>
            </div>
            <div type="textpart" subtype="paragraph" n="71">
               <ab> [10.8] እመቦ፡ ብእሲ፡ ሐራዊ፡ ዘቦአ፡ ውስተ፡ ሕግነ፡ ወኮነ፡ ቀዲሙ፡ ቱሱሐ፡ ምስለ፡ ሐራሁ፡ ለንጉሠ፡ ምድር፡ በኀጢአት፡
                  ወአበሳ፡ ለይትገሐሥ፡ እምትዕግልት፡ ወዐመፃ፡ ወውዴት፡ ለይንበር፡ በሲሳዩ፡ ዘይሁብዎ። ወለእመ፡ ኀደገ፡ ዘንተ፡ ምግባረ፡
                  ይትወከፍዎ። ወለእመ፡ ኢኀደገ፡ ለይስድድዎ </ab>
            </div>
            <div type="textpart" subtype="paragraph" n="72">
               <ab> [10.9] እመቦ፡ ብእሲ፡ ዘአውሰበ፡ ወገብረ፡ ሕሡመ፡ ዝሙተ፡ አው፡ ምርዐተ፡ ወባዕደኒ አው፡ አርኰሰ፡ ኀፍረቶ፡ አው፡ ኮነ፡
                  ውኁደ፡ ኀፍረት፡ አው፡ መሠርይ፡ አው፡ ረቃይ፡ አው፡ መዐንስብ፡ አው፡ አእማሪ፡ አው፡ ተዋናይ፡ አው፡ ረኣዬ፡ ኮከብ፡ ገሃደ፡
                  አው፡ መራሔ፡ ዝሙት፡ አው፡ ዘያስተጋብእ፡ ዘይሰመይ፡ በዝ፡ መዋዕል፡ መምህረ፡ እኩይ፡ ወኀጢአት። አሌሎሙ፡ በኀበ፡ እግዚአብሔር፡
                  በዕለተ፡ ደይን። አው፡ ማሪ፡ ዘይነግር፡ በከመ፡ የሐሊ፡ በእንተ፡ ዘኢሀሎ፡ አው፡ ተማሕፃኒ፡ አው፡ መምካሪ፡ አው፡ ባዕለ፡ ፋል፡
                  አው፡ ዘይነግር፡ በትእምርተ፡ ሐሰት፡ አው፡ ፈካሬ፡ ሕልም፡ እሉ፡ እለ፡ ይነብሩ፡ ውስተ፡ ፍኖት፡ ወውስተ፡ እደዊሆሙ፡ አሕፃ፡
                  እለ፡ ይጽሕፉ፡ ተማሕፅኖ፡ ወእለ፡ ይሬእዩ፡ ወእለ፡ ያውዕዩ፡ ገጾሙ፡ በእሳት፡ ሶበ፡ ይረክቦሙ፡ ምንዳቤ፡ ወይላጽዩ፡ ጽሕሞሙ፡
                  ወጸጕሮሙ፡ ሶበ፡ ይረክቦሙ፡ ውእቱ፡ ተቈጢዖሙ፡ እምኵነኔሁ፡ ለእግዚአብሔር፡ ዘወረደ፡ ላዕሌሆሙ። አው፡ ተጠያሬ፡ በዖፍ፡ አው፡
                  ዘይጽሕፍ፡ ዲበ፡ እደዊሁ፡ ወእገሪሁ፡ በመርፍእ፡ ወሐላዪ፡ በትእምርት፡ ወዘይትአመር፡ በንቅወተ፡ ዖፍ፡ በጽባሕ፡ ወቦቱ፡ መጽሐፈ፡
                  ለውእቱ፡ ድምፅ፡ በኀበ፡ አረሚ፡39 ኢትትወከፍዎ፡40 ወኢትስምዕዎ፡41 ወበእንተ፡42 ኆልቆሙ፡ ይነግሮሙ፡43 በእንተ፡ ሕይወት፡
                  ወሞት፡ በከመ፡ ይመስሎሙ፡ ወኢኮነ፡ በኀቤነ፡44 ከማሁ። ወዘኮነ፡45 ከመዝ፡46 ግዕዙ፡47 ኢይትወከፍዎ፡ ውስተ፡ ሕግነ፡
                  እስከ፡48 የኀሥሡ፡ በእንቲአሁ፡ ወያመክርዎ፡49 ዘከመ፡ ኮነ። ለእመ፡ ነስሐ፡ በእንተ፡ ምግባሩ፡ እስመ፡ ምሥጢሩ፡ ለሰብእ፡
                  ኅቡእ፡ አእምሮቱ፡ ወለእመ፡ ተግሕሥዎ፡ ለውእቱ፡ ግብር፡ ይትወከፍዎሙ። ወለእመ፡ ኢኀደግዎ፡ ወኀሠሡ፡ ያብኡ፡ ላዕሌነ፡ ሀከከ፡
                  ይሰደዱ </ab>
            </div>
            <div type="textpart" subtype="paragraph" n="73">
               <ab> [10.10] እመቦ፡ ዕቅብተ፡ ለብእሲ፡ ዘኢይአምን፡ ለእመ፡ ዐቀበት፡ ነፍሳ፡ ለባሕቲቱ፡ ይትወከፍዋ፡ በእንተ፡ ንጽሓ። ወእመሰ፡
                  ሖረት፡ ካልአ፡ በፍትወታ፡ ለሙስና፡ ወተደምሮ፡ በኀጢአት፡ ወኮነ፡ ልማዳ፡ ለትሰደድ </ab>
            </div>
            <div type="textpart" subtype="paragraph" n="74">
               <ab> [10.11] እመቦ፡ መሀይምን፡ ዘኮነ፡ ምስሌነ፡ ወቦአ፡ ውስተ፡ ሕግነ፡ ወቦ፡ ዕቅብተ፡ አው፡ አመተ፡ ይትገሐሥ፡ እምኔሃ፡
                  ሶበ፡ ተጠምቀ፡ ወያውስባ፡ በሕግ፡ ዘአዘዝነ። ለእመ፡ ያፈቅር፡ ማኅደራ፡ ወያግዕዛ፡ ቀዲሙ፡ ወይጽሐፍ፡ ላቲ፡ መጽሐፈ፡ ግዕዛኒሃ፡
                  እምቅድመ፡ አውስቦ፡ ከመ፡ ትምለክ፡ ነፍሳ፡ ወትኅረይ፡ ከመ፡ ኢይኀልይዋ። ወለእመ፡ ተዐደወ፡ ወገብረ፡ ዘእንበለ፡ ዘአዘዝነ፡
                  አምጽአ፡ ላዕለ፡ ነፍሱ፡ ኵነኔ፡ ወይሰደድ </ab>
            </div>
            <div type="textpart" subtype="paragraph" n="75">
               <ab> [10.12] እመቦ፡ ብእሲ፡ ዘኮነ፡ እምኔነ፡ ወገብረ፡ ግብረ፡ አረሚ፡ ወዘአምሳሊሆሙ፡ ወአምነ፡ በምሳልያተ፡ አይሁድ፡ ወገብረ፡
                  ባቲ፡ ለይኅድጋ፡ አው፡ ይሰደድ </ab>
            </div>
            <div type="textpart" subtype="paragraph" n="76">
               <ab> [10.13] ወዘይፈቅድ፡ ይኩን፡ ውስተ፡ ኆልቈ፡ እለ፡ ይትቀነዩ፡ በክፍል፡ ወይፀመድ፡ ለእግዚአብሔር፡ በፍርሀት፡ ወበንጽሕ፡
                  ወያመክርዎ፡ ባቲ፡ ሠለስተ፡ ዓመተ። ወለእመ፡ ኮነ፡ ብእሲ፡ ዘቦ፡ ፍቅረ፡ ወተረክበ፡ በሠናይ፡ ወኂሩት፡ ንጹሕ፡ ይትወከፍዎ።
                  እስመ፡ ውእቱ፡ ግብር፡ ኢይከውን፡ በቀዊም፡ ፍጡነ፡ አላ፡ ይከውን፡ በሠናይ፡ ሕሊና፡ ወበአመክሮ </ab>
            </div>
            <div type="textpart" subtype="paragraph" n="77">
               <ab> [10.14] እመቦ፡ ብእሲ፡ ዘይትመየጥ፡ ኀበ፡ ዘፍን፡ ወዐንዝሮ፡ ወወክሕ፡ ዘይትገበር፡ በኀበ፡ ተውኔት፡ አው፡ ኀበ፡
                  ይትጋደሉ፡ አው፡ ያስተዛብጡ፡ አባግዕ፡ ወዶርሆ፡ ምስለ፡ ካልኡ፡ አው፡ ኀበ፡ ይትሜሀሩ፡ አፍራስ፡ ወነዲፈ፡ በሐጽ፡ ይኅድጉ፡
                  ዘንተ፡ ወይትመየጡ፡ እምኔሁ፡ ወይምትሩ፡ ዘንተ፡ ግብረ፡ እስመ፡ ግበረ፡ አረሚ፡ ይእቲ። ወእመ፡ አኮ፡ ይሰደድ </ab>
            </div>
            <div type="textpart" subtype="paragraph" n="78">
               <ab> [10.15] እመቦ፡ ብእሲ፡ ሕዝባዊ፡ ዘይሜህር፡ ሰብአ፡ ለሠናይ፡ ወይበውእ፡ ማእከሎሙ፡ በሰላም፡ ወመቲረ፡ ሀከክ፡ ኢይትመካሕ፡
                  በዝንቱ፡ ወይኩን፡ እስትርኩበ፡ በቃሉ፡ ንጹሐ፡ በሥጋሁ፡ ወዐይኑ፡ ወነፍሱ። እስመ፡ ዝንቱ፡ ግብር፡ ኢኮነ፡ ግብሩ። ወባሕቱ፡
                  ግብረ፡ ካህናት፡ ወኤጲስ፡ ቆጶሳት፡ ውእቱ፡ ወያርትዕ፡ ነፍሶ፡ ቀዲሙ፡ ወፈጺሞ፡ ይኩን፡ ኄረ። ወእምዝ፡ ይወጥን፡ ምህሮ፡ ሰብእ፡
                  እስመ፡ ተብህለ፡ ወይኩኑ፡ ምሁራነ፡ በኀበ፡ እግዚአብሔር፡ ወመራሕያነ፡ ለሠናይ። </ab>
            </div>
         </div>
      </body>
   </text>
</TEI>