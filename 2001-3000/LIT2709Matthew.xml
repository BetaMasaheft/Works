<?xml version="1.0" encoding="UTF-8"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
schematypens="http://relaxng.org/ns/structure/1.0"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0" type="work" xml:lang="en" xml:id="LIT2709Matthew">
   <teiHeader xml:base="https://betamasaheft.eu/">
      <fileDesc>
         <titleStmt>
            <title xml:lang="gez" xml:id="t1">ብስራተ፡ ማቴዎስ፡</title>
            <title xml:lang="gez" corresp="#t1" type="normalized">Bǝsrāta Mātewos</title>
            <title xml:lang="en" corresp="#t1" type="main">Gospel of Matthew (Mt)</title>
            <editor role="generalEditor" key="AB"/>
            <funder>Akademie der Wissenschaften in Hamburg</funder>
         </titleStmt>
         <publicationStmt>
            <authority>Hiob-Ludolf-Zentrum für Äthiopistik</authority>
            <publisher>Die Schriftkultur des christlichen Äthiopiens und Eritreas: Eine multimediale Forschungsumgebung / Beta maṣāḥǝft</publisher>
            <pubPlace>Hamburg</pubPlace>
            <availability>
               <licence target="http://creativecommons.org/licenses/by-sa/4.0/">
                  
                                    This file is licensed under the Creative Commons
                                    Attribution-ShareAlike 4.0. 
               </licence>
            </availability>
         </publicationStmt>
         <sourceDesc>
            <p>Work of the literatures of Ethiopia and Eritrea</p>
         </sourceDesc>
      </fileDesc>
      <encodingDesc>
         <xi:include xmlns:xi="http://www.w3.org/2001/XInclude" href="https://raw.githubusercontent.com/BetaMasaheft/Documentation/master/prefixDef.xml">
            <xi:fallback>
               <p>Definitions of prefixes used.</p>
            </xi:fallback>
         </xi:include>
      </encodingDesc>
      <profileDesc>
         <langUsage><language ident="en">English</language><language ident="gez">Gǝʿǝz</language></langUsage>
         <textClass>
            <keywords scheme="#ethioauthlist">
               <term key="Bible"/>
               <term key="NewTestament"/>
               <term key="Translation"/>
            </keywords>
         </textClass>
      </profileDesc>
      <revisionDesc>
         <change who="PL" when="2016-07-26">Created XML record from Ethio authority google spreadsheet</change>
         <change when="2017-02-10" who="MV">Added title and keywords</change>
         <change when="2018-12-03" who="DR">Added relation and keyword</change>
         <change when="2025-06-05" who="ES">added text</change>
      </revisionDesc>
   </teiHeader>
   <text xml:base="https://betamasaheft.eu/">
      <body>
         <div type="bibliography">
            <listRelation>
               <relation name="saws:formsPartOf" active="LIT2709Matthew" passive="LIT1558Matthew">
               </relation>
               <relation name="skos:broadMatch" active="https://corpuscoranicum.de/kontexte/index/sure/4/vers/61/intertext/977" passive="LIT2709Matthew"/>
            </listRelation>
         </div>
         <div type="edition" xml:lang="gez">
   <note>Text of the EOTC printed Bible</note>
   <div type="textpart" subtype="chapter" n="1" xml:id="chapter1">
      <label>ምዕራፍ 1</label>
      <ab>
         <l>በእንተ፡ ኍልቈ፡ ትውልድ</l>
         <l n="1">
            <ref target="http://classic.net.bible.org/verse.php?book=Mat&amp;chapter=1&amp;verse=1"/>መጽሐፈ፡ ልደቱ፡ ለእግዚእነ፡ ኢየሱስ፡ ክርስቶስ። ወልደ፡ ዳዊት፡ ወልደ፡ አብርሃም።</l>
         <l n="2">
            <ref target="http://classic.net.bible.org/verse.php?book=Mat&amp;chapter=1&amp;verse=2"/>አብርሃም፡ ወለዶ፡ ለይስሐቅ፡ ወይስሐቅኒ፡ ወለዶ፡ ለያዕቆብ። ወያዕቆብኒ፡ ወለደ፡ ይሁዳሃ፡ ወአኀዊሁ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=1&amp;verse=3"/>ወይሁዳኒ፡ ወለደ፡ ፋሬስሃ፡ ወዛራሃ፡ እምትእማር። ወፋሬስኒ፡ ወለደ፡ ኤስሮምሃ። ወኤስሮምኒ፡ ወለደ፡ አራምሃ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=1&amp;verse=4"/>ወአራምኒ፡ ወለደ፡ አሚናዳብሃ። ወአሚናዳብኒ፡ ወለደ፡ ነአሶንሃ። ወነአሶንኒ፡ ወለደ፡ ሰልሞንሃ።</l>
         <l n="5">
            <ref target="http://classic.net.bible.org/verse.php?book=Mat&amp;chapter=1&amp;verse=5"/>ወሰልሞንኒ፡ ወለደ፡ ቦኤዝሃ፡ እምራኬብ። ወቦኤዝኒ፡ ወለደ፡ ኢዮቤድሃ፡ እምነ፡ ሩት። ወኢዮቤድኒ፡ ወለደ፡ እሴይሃ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=1&amp;verse=6"/>ወእሴይኒ፡ ወለደ፡ ዳዊትሃ፡ ንጉሠ። ወዳዊትኒ፡ ንጉሥ፡ ወለደ፡ ሰሎሞንሃ፡ እምነ፡ ብእሲተ፡ ኦርዮ።</l>
         <l n="7">
            <ref target="http://classic.net.bible.org/verse.php?book=Mat&amp;chapter=1&amp;verse=7"/>ወሰሎሞንኒ፡ ወለደ፡ ሮብዓምሃ። ወሮብዓምኒ፡ ወለደ፡ አብያሃ። ወአብያኒ፡ ወለደ፡ አሳፍሃ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=1&amp;verse=8"/>ወአሳፍኒ፡ ወለደ፡ ኢዮሳፍጥሃ። ወኢዮሳፍጥኒ፡ ወለደ፡ ኢዮራምሃ። ወኢዮራምኒ፡ ወለደ፡ አካዝያስሃ። ወአካዝያስኒ፡ ወለደ፡ ኢዮአስሃ። ወኢዮአስኒ፡ ወለደ፡ አሜስያስሃ። ወአሜስያስኒ፡ ወለደ፡ ዖዝያንሃ፡ ዘተሰምየ፡ አዛርያስ።</l>
         <l n="9">
            <ref target="http://classic.net.bible.org/verse.php?book=Mat&amp;chapter=1&amp;verse=9"/>ወዖዝያንኒ፡ ወለደ፡ ኢዮአታምሃ። ወኢዮአታምኒ፡ ወለደ፡ አካዝሃ። ወአካዝኒ፡ ወለደ፡ ሕዝቅያስሃ።</l>
         <l n="10">
            <ref target="http://classic.net.bible.org/verse.php?book=Mat&amp;chapter=1&amp;verse=10"/>ወሕዝቅያስኒ፡ ወለደ፡ ምናሴሃ። ወምናሴኒ፡ ወለደ፡ አሞጽሃ። ወአሞጽኒ፡ ወለደ፡ ኢዮስያስሃ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=1&amp;verse=11"/>ወኢዮስያስኒ፡ ወለደ፡ ኢኮንያንሃ፡ ወአኀዊሁ፡ አመ፡ ፍልሰተ፡ ባቢሎን።</l>
         <l n="12">
            <ref target="http://classic.net.bible.org/verse.php?book=Mat&amp;chapter=1&amp;verse=12"/>ወእምድኅረ፡ ፍልሰተ፡ ባቢሎን፡ ኢኮንያንኒ፡ ወለደ፡ ሰላትያልሃ። ወሰላትያልኒ፡ ወለደ፡ ዘሩባቤልሃ።</l>
         <l n="13">
            <ref target="http://classic.net.bible.org/verse.php?book=Mat&amp;chapter=1&amp;verse=13"/>ወዘሩባቤልኒ፡ ወለደ፡ አብዩድሃ። ወአብዩድኒ፡ ወለደ፡ ኤልያቄምሃ። ወኤልያቄምኒ፡ ወለደ፡ አዛርሃ።</l>
         <l n="14">
            <ref target="http://classic.net.bible.org/verse.php?book=Mat&amp;chapter=1&amp;verse=14"/>ወአዛርኒ፡ ወለደ፡ ሳዶቅሃ። ወሳዶቅኒ፡ ወለደ፡ አኪምሃ። ወአኪምኒ፡ ወለደ፡ ኤልዩድሃ።</l>
         <l n="15">
            <ref target="http://classic.net.bible.org/verse.php?book=Mat&amp;chapter=1&amp;verse=15"/>ወኤልዩድኒ፡ ወለደ፡ አልአዛርሃ። ወአልአዛርኒ፡ ወለደ፡ ማትያንሃ። ወማትያንኒ፡ ወለደ፡ ያዕቆብሃ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=1&amp;verse=16"/>ወያዕቆብኒ፡ ወለደ፡ ዮሴፍሃ፡ ፈኃሪሃ፡ ለማርያም። እንተ፡ እምኔሃ፡ ተወልደ፡ እግዚእ፡ ኢየሱስ፡ ዘተብህለ፡ ክርስቶስ።</l>
         <l n="17">
            <ref target="http://classic.net.bible.org/verse.php?book=Mat&amp;chapter=1&amp;verse=17"/>ወኵሎንኬ፡ ትውልድ፡ እምአብርሃም፡ እስከ፡ ዳዊት፡ ትውልድ፡ ዐሠርቱ፡ ወአርባዕቱ። ወእምዳዊት፡ እስከ፡ ፍልሰተ፡ ባቢሎን፡ ትውልድ፡ ዐሠርቱ፡ ወአርባዕቱ። ወእምፍልሰተ፡ ባቢሎን፡ እስከ፡ ክርስቶስ፡ ትውልድ፡ ዐሠርቱ፡ ወአርባዕቱ። ወኵሎንኬ፡ ትውልድ፡ እምአብርሃም፡ እስከ፡ ክርስቶስ፡ ትውልድ፡ አርብዓ፡ ወክልኤቱ።</l>
         <l>በእንተ፡ ፅንሰቱ፡ ወልደቱ፡ ለክርስቶስ</l>
         <l n="18">
            <ref target="http://classic.net.bible.org/verse.php?book=Mat&amp;chapter=1&amp;verse=18"/>ወለእግዚእነ፡ ኢየሱስ፡ ክርስቶስ፡ ከመ፡ ዝ፡ ውእቱ፡ ልደቱ። ወተፍኀረት፡ እሙ፡ ማርያም፡ ለዮሴፍ። ወእንበለ፡ ይትቃረቡ፡ ተረክበት፡ ፅንስተ፡ እመንፈስ፡ ቅዱስ።</l>
         <l n="19">
            <ref target="http://classic.net.bible.org/verse.php?book=Mat&amp;chapter=1&amp;verse=19"/>ወዮሴፍሰ፡ ፈኃሪሃ፡ እስመ፡ ጻድቅ፡ ውእቱ፡ ኢፈቀደ፡ ይክሥታ። አላ፡ መከረ፡ ጽሚተ፡ ይኀድጋ።</l>
         <l n="20">
            <ref target="http://classic.net.bible.org/verse.php?book=Mat&amp;chapter=1&amp;verse=20"/>ወእንዘ፡ ዘንተ፡ ይኄሊ፡ ናሁ፡ አስተርአዮ፡ መልአከ፡ እግዚአብሔር፡ በሕልም። እንዘ፡ ይብል፡ ኦ፡ ዮሴፍ፡ ወልደ፡ ዳዊት፡ ኢትፍራህ፡ ነሢኦታ፡ ለማርያም፡ ፍኅርትከ። እስመ፡ ዘይትወለድ፡ እምኔሃ፡ እመንፈስ፡ ቅዱስ፡ ውእቱ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=1&amp;verse=21"/>ወትወልድ፡ ወልደ፡ ወትሰምዮ፡ ስሞ፡ ኢየሱስሃ። እስመ፡ ውእቱ፡ ያድኅኖሙ፡ ለሕዝቡ፡ እምኀጢአቲሆሙ።</l>
         <l n="22">
            <ref target="http://classic.net.bible.org/verse.php?book=Mat&amp;chapter=1&amp;verse=22"/>ወዝ፡ ኵሉ፡ ዘኮነ፡ ከመ፡ ይትፈጸም፡ ዘተብሀለ፡ እምኀበ፡ እግዚአብሔር፡ በነቢይ፡ እንዘ፡ ይብል።</l>
         <l n="23">
            <ref target="http://classic.net.bible.org/verse.php?book=Mat&amp;chapter=1&amp;verse=23"/>ናሁ፡ ድንግል፡ ትፀንስ፡ ወትወልድ፡ ወልደ። ወይሰመይ፡ ስሙ፡ አማኑኤል፡ ዘበትርጓሜሁ፡ እግዚአብሔር፡ ምስሌነ።</l>
         <l n="24">
            <ref target="http://classic.net.bible.org/verse.php?book=Mat&amp;chapter=1&amp;verse=24"/>ወተንሢኦ፡ ዮሴፍ፡ እምንዋሙ፡ ገብረ፡ በከመ፡ አዘዞ፡ መልአከ፡ እግዚአብሔር። ወነሥኣ፡ ለማርያም፡ ፍኅርቱ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=1&amp;verse=25"/>ወኢያእመራ፡ እስከ፡ አመ፡ ወለደት፡ ወልደ፡ ዘበኵራ። ወጸውዑ፡ ስሞ፡ ኢየሱስሃ።</l>
      </ab>
   </div>
   <div type="textpart" subtype="chapter" n="2" xml:id="chapter2">
      <label>ምዕራፍ 2</label>
      <ab>
         <l>በእንተ፡ ምጽአተ፡ ሰብአ፡ ሰገል</l>
         <l n="1">
            <ref target="http://classic.net.bible.org/verse.php?book=Mat&amp;chapter=2&amp;verse=1"/>ወተወሊዶ፡ እግዚእ፡ ኢየሱስ፡ በቤተልሔም፡ ዘይሁዳ፡ በመዋዕለ፡ ሄሮድስ፡ ንጉሥ። ናሁ፡ መጽኡ፡ መሰግላን፡ እምብሔረ፡ ጽባሕ፡ ወበጽሑ፡ ውስተ፡ ኢየሩሳሌም።</l>
         <l n="2">
            <ref target="http://classic.net.bible.org/verse.php?book=Mat&amp;chapter=2&amp;verse=2"/>እንዘ፡ ይብሉ፡ አይቴ፡ ሀሎ፡ ዘተወልደ፡ ንጉሠ፡ አይሁድ። እስመ፡ ርኢነ፡ ኮከበ፡ ዚኣሁ፡ በምሥራቅ፡ ወመጻእነ፡ ከመ፡ ንስግድ፡ ሎቱ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=2&amp;verse=3"/>ወሰሚዖ፡ ሄሮድስ፡ ንጉሥ፡ ደንገፀ፡ ወተሀውከ። ወኵላ፡ ኢየሩሳሌም፡ ምስሌሁ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=2&amp;verse=4"/>ወአስተጋብኦሙ፡ ሄሮድስ፡ ለኵሎሙ፡ ሊቃነ፡ ካህናት፡ ወለጸሐፍተ፡ ሕዝብ። ተስእሎሙ፡ በአይቴ፡ ይትወለድ፡ ክርስቶስ።</l>
         <l n="5">
            <ref target="http://classic.net.bible.org/verse.php?book=Mat&amp;chapter=2&amp;verse=5"/>ወይቤልዎ፡ በቤተልሔም፡ ዘይሁዳ፡ እስመ፡ ከማሁ፡ ጽሑፍ፡ በነቢይ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=2&amp;verse=6"/>ወአንቲኒ፡ ቤተልሔም፡ ምድረ፡ ኤፍራታ፡ ኢትቴሐቲ፡ እምነገሥተ፡ ይሁዳ። እስመ፡ እምኔኪ፡ ይወፅእ፡ ንጉሥ፡ ዘይርዕዮሙ፡ ለሕዝብየ፡ እስራኤል።</l>
         <l n="7">
            <ref target="http://classic.net.bible.org/verse.php?book=Mat&amp;chapter=2&amp;verse=7"/>ወእምዝ፡ ጸውዖሙ፡ ሄሮድስ፡ ለሰብአ፡ ሰገል፡ ጽሚተ። ወተጠየቀ፡ እምኔሆሙ፡ መዋዕሊሁ፡ በዘአስተርአዮሙ፡ ኮከብ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=2&amp;verse=8"/>ወፈነዎሙ፡ ቤተልሔምሃ። ወይቤሎሙ፡ ሐዊረክሙ፡ ተሰአሉ፡ ጥዩቀ፡ በእንተ፡ ውእቱ፡ ሕፃን። ወእምከመ፡ ረከብክምዎ፡ ግብኡ፡ ኀቤየ፡ ወዜንዉኒ፡ ከመ፡ እምጻእ፡ አነሂ፡ ወእስግድ፡ ሎቱ።</l>
         <l n="9">
            <ref target="http://classic.net.bible.org/verse.php?book=Mat&amp;chapter=2&amp;verse=9"/>ወሰሚዖሙ፡ እምኀበ፡ ንጉሥ፡ ሖሩ። ወናሁ፡ ኮከብ፡ ዘርእዩ፡ በምሥራቅ፡ ይመርሖሙ፡ እስከ፡ ሶበ፡ አብጽሖሙ፡ ቤተልሔም። ወቆመ፡ መልዕልተ፡ በአት፡ ኀበ፡ ሀሎ፡ ሕፃን።</l>
         <l n="10">
            <ref target="http://classic.net.bible.org/verse.php?book=Mat&amp;chapter=2&amp;verse=10"/>ወርእዮሙ፡ ኮከበ፡ ተፈሥሑ፡ ዐቢየ፡ ፍሥሓ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=2&amp;verse=11"/>ወበዊኦሙ፡ ውስተ፡ ቤት፡ ረከብዎ፡ ለሕፃን፡ ምስለ፡ ማርያም፡ እሙ። ወወድቁ፡ ወሰገዱ፡ ሎቱ፡ ወአርኀዉ፡ መዛግብቲሆሙ። ወአብኡ፡ ሎቱ፡ አምኃ፡ ወርቀ፡ ወከርቤ፡ ወሰኂነ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=2&amp;verse=12"/>ወነገሮሙ፡ በሕልም፡ ከመ፡ ኢይግብኡ፡ ኀበ፡ ሄሮድስ። ወእንተ፡ ካልእ፡ ፍኖት፡ ገብኡ፡ ወአተዉ፡ ብሔሮሙ።</l>
         <l>በእንተ፡ በአተ፡ ሕፃን፡ ውስተ፡ ምድረ፡ ግብጽ</l>
         <l n="13">
            <ref target="http://classic.net.bible.org/verse.php?book=Mat&amp;chapter=2&amp;verse=13"/>ወእምድኅረ፡ ኀለፉ፡ እሉ፡ ናሁ፡ መልአከ፡ እግዚአብሔር፡ አስተርአዮ፡ በሕልም፡ ለዮሴፍ። እንዘ፡ ይብል፡ ተንሥእ፡ ወንሣእ፡ ሕፃነ፡ ወእሞ። ወጕየይ፡ ውስተ፡ ብሔረ፡ ግብጽ፡ ወሀሉ፡ ህየ፡ እስከ፡ አመ፡ እነግረከ።</l>
         <l n="14">
            <ref target="http://classic.net.bible.org/verse.php?book=Mat&amp;chapter=2&amp;verse=14"/>እስመ፡ ሀለዎ፡ ለሄሮድስ፡ ይኅሥሦ፡ ለሕፃን፡ ከመ፡ ይቅትሎ። ወተንሢኦ፡ ነሥአ፡ ሕፃነ፡ ወእሞ፡ በሌሊት፡ ወሖረ፡ ብሔረ፡ ግብጽ።</l>
         <l n="15">
            <ref target="http://classic.net.bible.org/verse.php?book=Mat&amp;chapter=2&amp;verse=15"/>ወነበረ፡ ህየ፡ እስከ፡ አመ፡ ሞቱ፡ ለሄሮድስ። ከመ፡ ይትፈጸም፡ ዘተብህለ፡ እምኀበ፡ እግዚአብሔር፡ በነቢይ። እንዘ፡ ይብል፡ እምግብጽ፡ ጸዋዕክዎ፡ ለወልድየ።</l>
         <l>በእንተ፡ ቅትለተ፡ ሕፃናት</l>
         <l n="16">
            <ref target="http://classic.net.bible.org/verse.php?book=Mat&amp;chapter=2&amp;verse=16"/>ወሶበ፡ ርእየ፡ ሄሮድስ፡ ከመ፡ ተሣለቁ፡ ላዕሌሁ፡ ሰብአ፡ ሰገል፡ ተምዕዐ፡ ጥቀ። ወፈነወ፡ ሐራሁ፡ ወአዘዘ፡ ይቅትሉ፡ ኵሎ፡ ሕፃናተ፡ ዘቤተልሔም፡ ወዘውስተ፡ ኵሉ፡ አድያሚሃ። ዘክልኤ፡ ዓመት፡ ወዘይንእስሂ፡ እምኔሁ። በከመ፡ ሐሳበ፡ መዋዕል፡ ዘተጠየቀ፡ እምኀበ፡ ሰብአ፡ ሰገል።</l>
         <l n="17">
            <ref target="http://classic.net.bible.org/verse.php?book=Mat&amp;chapter=2&amp;verse=17"/>አሜሃ፡ ተፈጸመ፡ ዘተብህለ፡ በኤርምያስ፡ ነቢይ፡ እንዘ፡ ይብል።</l>
         <l n="18">
            <ref target="http://classic.net.bible.org/verse.php?book=Mat&amp;chapter=2&amp;verse=18"/>ቃል፡ በራማ፡ ተሰምዐ፡ ብካይ፡ ወገዓር፡ ወሰቆቃው፡ ወሕማም፡ ብዙኅ። ራሄል፡ እንዘ፡ ትበኪ፡ በእንተ፡ ውሉዳ። ወአበየት፡ ተናዝዞ፡ ወነጊፈ፡ ላህ። እስመ፡ ኢኮንዋ፡ ውሉዳ፡ ውሉደ፡ ወኢሀለዉ።</l>
         <l>በእንተ፡ ሞቱ፡ ለሄሮድስ፡ ወግብአተ፡ እግዚእነ</l>
         <l n="19">
            <ref target="http://classic.net.bible.org/verse.php?book=Mat&amp;chapter=2&amp;verse=19"/>ወመዊቶ፡ ሄሮድስ፡ ናሁ፡ መልአከ፡ እግዚአብሔር፡ አስተርአዮ፡ በሕልም፡ ለዮሴፍ፡ በብሔረ፡ ግብጽ።</l>
         <l n="20">
            <ref target="http://classic.net.bible.org/verse.php?book=Mat&amp;chapter=2&amp;verse=20"/>እንዘ፡ ይብል፡ ተንሢእ፡ ወንሣእ፡ ሕፃነ፡ ወእሞ። ወሑር፡ ውስተ፡ ምድረ፡ እስራኤል፡ እስመ፡ ሞቱ፡ እለ፡ የኀሥሥዎ፡ ለነፍሰ፡ ዝ፡ ሕፃን።</l>
         <l n="21">
            <ref target="http://classic.net.bible.org/verse.php?book=Mat&amp;chapter=2&amp;verse=21"/>ወተንሢኦ፡ ነሥአ፡ ሕፃነ፡ ወእሞ፡ ወቦአ፡ ውስተ፡ ምድረ፡ እስራኤል።</l>
         <l n="22">
            <ref target="http://classic.net.bible.org/verse.php?book=Mat&amp;chapter=2&amp;verse=22"/>ወሰሚዖ፡ ከመ፡ አርኬላኦስ፡ ነግሠ፡ ለይሁዳ፡ ህየንተ፡ አቡሁ፡ ሄሮድስ። ፈርሀ፡ ሐዊረ፡ ህየ። ወአስተርአዮ፡ ካዕበ፡ በሕልም። ወተግሕሠ፡ ውስተ፡ ደወለ፡ ገሊላ።</l>
         <l n="23">
            <ref target="http://classic.net.bible.org/verse.php?book=Mat&amp;chapter=2&amp;verse=23"/>ወበጺሖ፡ ኀደረ፡ ውስተ፡ ብሔር፡ እንተ፡ ስማ፡ ናዝሬት። ከመ፡ ይትፈጸም፡ ዘተብህለ፡ በነቢይ፡ ከመ፡ ናዝራዊ፡ ይሰመይ፡ ወልድየ።</l>
      </ab>
   </div>
   <div type="textpart" subtype="chapter" n="3" xml:id="chapter3">
      <label>ምዕራፍ 3</label>
      <ab>
         <l>በእንተ፡ ስብከተ፡ ዮሐንስ</l>
         <l n="1">
            <ref target="http://classic.net.bible.org/verse.php?book=Mat&amp;chapter=3&amp;verse=1"/>ወበውእቱ፡ መዋዕል፡ በጽሐ፡ ዮሐንስ፡ መጥምቅ፡ እንዘ፡ ይሰብክ፡ በገዳመ፡ ይሁዳ፡ ዘዮርዳኖስ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=3&amp;verse=2"/>እንዘ፡ ይብል፡ ነስሑ፡ እስመ፡ ቀርበት፡ መንግሥተ፡ ሰማያት።</l>
         <l n="3">
            <ref target="http://classic.net.bible.org/verse.php?book=Mat&amp;chapter=3&amp;verse=3"/>እስመ፡ ዝንቱ፡ ውእቱ፡ ዘተብህለ፡ በኢሳይያስ፡ ነቢይ። እንዘ፡ ይብል፡ ቃለ፡ ዐዋዲ፡ ዘይሰብክ፡ በገዳም። ወይብል፡ ጺሑአ፡ ፍኖቶ፡ ለእግዚአብሔር፡ ወዐርዩ፡ መጽያሕቶ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=3&amp;verse=4"/>ወልብሱ፡ ለዮሐንስ፡ ኮነ፡ እምጸጕረ፡ ገመል። ወቅናቱ፡ ዘአዲም፡ ውስተ፡ ሐቌሁ። ወሲሳዩ፡ አንበጣ፡ ወመዓረ፡ ገዳም።</l>
         <l n="5">
            <ref target="http://classic.net.bible.org/verse.php?book=Mat&amp;chapter=3&amp;verse=5"/>ወየሐውሩ፡ ኀቤሁ፡ ኵሎሙ፡ ሰብአ፡ ኢየሩሳሌም። ወኵሉ፡ ይሁዳ፡ ወኵሉ፡ አድያሚሃ፡ ለዮርዳኖስ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=3&amp;verse=6"/>ወያጠምቆሙ፡ ለኵሎሙ፡ በፈለገ፡ ዮርዳኖስ፡ እንዘ፡ ይትአመኑ፡ ኀጣውኢሆሙ።</l>
         <l n="7">
            <ref target="http://classic.net.bible.org/verse.php?book=Mat&amp;chapter=3&amp;verse=7"/>ወሶበ፡ ርእየ፡ ብዙኃነ፡ አሕዛበ፡ እምፈሪሳውያን፡ ወእምሰዱቃውያን። እንዘ፡ ይመጽኡ፡ ውስተ፡ ጥምቀቱ፡ ጽሚተ፡ ይቤሎሙ። ኦ፡ ትውልደ፡ አራዊተ፡ ምድር። መኑ፡ አመረክሙ፡ ከመ፡ ታምሥጡ፡ እመቅሠፍት፡ ወእመንሱት፡ ወእመዐት፡ ዘይመጽእ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=3&amp;verse=8"/>ግበሩኬ፡ እንከ፡ ፍሬ፡ ሠናየ፡ ዘይደልወክሙ፡ ለንስሓ።</l>
         <l n="9">
            <ref target="http://classic.net.bible.org/verse.php?book=Mat&amp;chapter=3&amp;verse=9"/>ወኢይምሰልክሙ፡ ዘታመሥጡ፡ በብሂለ፡ አብ፡ ብነ፡ አብርሃም። እብለክሙ፡ ከመ፡ ይክል፡ እግዚአብሔር፡ እምእላንቱ፡ አእባን፡ አንሥኦ፡ ውሉድ፡ ለአብርሃም።</l>
         <l n="10">
            <ref target="http://classic.net.bible.org/verse.php?book=Mat&amp;chapter=3&amp;verse=10"/>እስመ፡ ናሁ፡ ወድአ፡ ማሕጼ፡ ተሠይመ፡ ውስተ፡ ጕንደ፡ ዕፀው፡ ይንበር። ኵሉኬ፡ ዕፅ፡ ዘኢይፈሪ፡ ፍሬ፡ ሠናየ፡ ይገዝምዎ፡ ወውስተ፡ እሳት፡ ይወድይዎ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=3&amp;verse=11"/>አንሰኬ፡ አጠምቀክሙ፡ በማይ፡ ለንስሓ። ወዘእምድኅሬየሰ፡ ይመጽእ፡ ውእቱ፡ ይጸንዕ፡ እምኔየ። ዘኢይደልወኒ፡ እጹር፡ አሣእኖ። ወውእቱ፡ ያጠምቀክሙ፡ በመንፈስ፡ ቅዱስ፡ ወበእሳት።</l>
         <l n="12">
            <ref target="http://classic.net.bible.org/verse.php?book=Mat&amp;chapter=3&amp;verse=12"/>ዘመሥኤ፡ ውስተ፡ እዴሁ፡ ዘቦቱ፡ ያነጽሕ፡ ዐውደ፡ እክሉ። ወያስተጋብእ፡ ሥርናዮ፡ ውስተ፡ መዛግብቲሁ። ወኀሠሮሰ፡ ያውዒ፡ በእሳት፡ ዘኢይጠፍእ።</l>
         <l>በእንተ፡ ጥምቀተ፡ እግዚእ፡ ኢየሱስ</l>
         <l n="13">
            <ref target="http://classic.net.bible.org/verse.php?book=Mat&amp;chapter=3&amp;verse=13"/>አሜሃ፡ መጽአ፡ እግዚእ፡ ኢየሱስ፡ እምገሊላ፡ ውስተ፡ ዮርዳኖስ። ከመ፡ ይጠመቅ፡ እምኀበ፡ ዮሐንስ።</l>
         <l n="14">
            <ref target="http://classic.net.bible.org/verse.php?book=Mat&amp;chapter=3&amp;verse=14"/>ወዮሐንስሰ፡ አበዮ፡ እንዘ፡ ይብል። አነ፡ እፈቅድ፡ እምኀቤከ፡ እጠመቅ። ወአንተኑ፡ ትመጽእ፡ ኀቤየ።</l>
         <l n="15">
            <ref target="http://classic.net.bible.org/verse.php?book=Mat&amp;chapter=3&amp;verse=15"/>ወአውሥአ፡ እግዚእ፡ ኢየሱስ፡ ወይቤሎ። ኅድግ፡ ምዕረሰ፡ እስመ፡ ከመ፡ ዝ፡ ውእቱ፡ ተድላ፡ ለነ። ወይደልወነ፡ ከመ፡ ንፈጽም፡ ኵሎ፡ ጽድቀ፡ ወእምዝ፡ ኀደጎ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=3&amp;verse=16"/>ወተጠሚቆ፡ እግዚእ፡ ኢየሱስ፡ ሶቤሃ፡ ወፅአ፡ እማይ። ወናሁ፡ ተርኅወ፡ ሎቱ፡ ሰማይ። ወርእየ፡ መንፈሰ፡ እግዚአብሔር፡ እንዘ፡ ይወርድ፡ በአምሳለ፡ ርግብ። ወነበረ፡ ላዕሌሁ።</l>
         <l n="17">
            <ref target="http://classic.net.bible.org/verse.php?book=Mat&amp;chapter=3&amp;verse=17"/>ወናሁ፡ መጽአ፡ ቃል፡ እምሰማይ፡ ዘይብል። ዝንቱ፡ ውእቱ፡ ወልድየ፡ ዘአፈቅር፡ ዘቦቱ፡ ሠመርኩ።</l>
      </ab>
   </div>
   <div type="textpart" subtype="chapter" n="4" xml:id="chapter4">
      <label>ምዕራፍ 4</label>
      <ab>
         <l>በእንተ፡ ጾሙ፡ ለእግዚእነ፡ ወተመክሮቱ፡ እምዲያብሎስ</l>
         <l n="1">
            <ref target="http://classic.net.bible.org/verse.php?book=Mat&amp;chapter=4&amp;verse=1"/>ወእምዝ፡ ወሰዶ፡ መንፈስ፡ ገዳመ፡ ለእግዚእ፡ ኢየሱስ። ከመ፡ ይትመከር፡ እምኀበ፡ ዲያብሎስ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=4&amp;verse=2"/>ወጾመ፡ አርብዓ፡ መዓልተ፡ ወአርብዓ፡ ሌሊተ፡ ወእምድኅረ፡ ዝ፡ ርኅበ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=4&amp;verse=3"/>ወቀርበ፡ ዘያሜክሮ፡ ወይቤሎ። እመሰ፡ ወልደ፡ እግዚአብሔር፡ አንተ፡ በል፡ ከመ፡ እላ፡ አእባን፡ ኅብስተ፡ ይኩና።</l>
         <l n="4">
            <ref target="http://classic.net.bible.org/verse.php?book=Mat&amp;chapter=4&amp;verse=4"/>ወአወሥአ፡ እግዚእ፡ ኢየሱስ፡ ወይቤሎ። ጽሑፍ፡ ከመ፡ አኮ፡ በኅብስት፡ ክመ፡ ዘየሐዩ፡ ሰብእ። አላ፡ በኵሉ፡ ቃል፡ ዘይወፅእ፡ እምአፉሁ፡ ለእግዚአብሔር።</l>
         <l n="5">
            <ref target="http://classic.net.bible.org/verse.php?book=Mat&amp;chapter=4&amp;verse=5"/>ወእምዝ፡ ነሥኦ፡ ዲያብሎስ። ወወሰዶ፡ ውስተ፡ ቅድስት፡ ሀገር። ወአቀሞ፡ ውስተ፡ ተድባበ፡ ቤተ፡ መቅደስ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=4&amp;verse=6"/>ወይቤሎ፡ እመሰ፡ አማን፡ ወልደ፡ እግዚአብሔር፡ አንተ። ቅንጽ፡ እም፡ ዝየ፡ ወተወረው፡ ታሕተ። እስመ፡ ጽሑፍ፡ ከመ፡ ለመላእክቲሁ፡ ይኤዝዞሙ፡ በእንቲኣከ። ከመ፡ ይዕቀቡከ፡ በኵሉ፡ ፍናዊከ። ወበእደዊሆሙ፡ ያነሥኡከ፡ ከመ፡ ኢትትዐቀፍ፡ በእብን፡ እግረከ።</l>
         <l n="7">
            <ref target="http://classic.net.bible.org/verse.php?book=Mat&amp;chapter=4&amp;verse=7"/>ወአውሥአ፡ እግዚእ፡ ኢየሱስ፡ ወይቤሎ። ካዕበ፡ ጽሑፍ፡ ኢታመክሮ፡ ለእግዚአብሔር፡ አምላክከ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=4&amp;verse=8"/>ወእምዝ፡ ዓዲ፡ ነሥኦ፡ ዲያብሎስ፡ ወአዕረጎ፡ ውስተ፡ ደብር፡ ነዋኅ፡ ጥቀ። ወአርአዮ፡ ኵሎ፡ መንግሥታተ፡ ዓለም፡ ወኵሎ፡ ክብሮ።</l>
         <l n="9">
            <ref target="http://classic.net.bible.org/verse.php?book=Mat&amp;chapter=4&amp;verse=9"/>ወይቤሎ፡ ዘንተ፡ ኵሎ፡ እሁበከ፡ እምከመ፡ ሰገድከ፡ ሊተ፡ ወአማኅከኒ።</l>
         <l n="10">
            <ref target="http://classic.net.bible.org/verse.php?book=Mat&amp;chapter=4&amp;verse=10"/>ወእምዝ፡ ይቤሎ፡ እግዚእ፡ ኢየሱስ፡ ሑር፡ እምድኅሬየ፡ ሰይጣን። ጽሑፍ፡ ውእቱ፡ ለእግዚአብሔር፡ አምላክከ፡ ትስግድ። ወኪያሁ፡ ባሕቲቶ፡ ታምልክ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=4&amp;verse=11"/>ወእምዝ፡ ኀደጎ፡ ዲያብሎስ። ወናሁ፡ መላእክት፡ መጽኡ፡ ይትለአክዎ።</l>
         <l>ዘከመ፡ ነበረ፡ በቅፍርናሆም</l>
         <l n="12">
            <ref target="http://classic.net.bible.org/verse.php?book=Mat&amp;chapter=4&amp;verse=12"/>ወሰሚዖ፡ እግዚእ፡ ኢየሱስ፡ ከመ፡ አኀዝዎ፡ ለዮሐንስ። ተግሕሠ፡ ውስተ፡ ደወለ፡ ገሊላ።</l>
         <l n="13">
            <ref target="http://classic.net.bible.org/verse.php?book=Mat&amp;chapter=4&amp;verse=13"/>ወኀደጋ፡ ለናዝሬት፡ ወመጺኦ፡ ኀደረ፡ ቅፍርናሆም። እንተ፡ መንገለ፡ ባሕር፡ ውስተ፡ አድባረ፡ ዛብሎን፡ ወንፍታሌም።</l>
         <l n="14">
            <ref target="http://classic.net.bible.org/verse.php?book=Mat&amp;chapter=4&amp;verse=14"/>ከመ፡ ይትፈጸም፡ ዘተብህለ፡ በኢሳይያስ፡ ነቢይ፡ እንዘ፡ ይብል።</l>
         <l n="15">
            <ref target="http://classic.net.bible.org/verse.php?book=Mat&amp;chapter=4&amp;verse=15"/>ምድረ፡ ዛብሎን፡ ወምድረ፡ ንፍታሌም፡ ፍኖተ፡ ባሕር፡ ማዕዶተ፡ ዮርዳኖስ። ጰራልዩ፡ ወጰራልያስ፡ ወገሊላ፡ ዘአሕዛብ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=4&amp;verse=16"/>ሕዝብ፡ ዘይነብር፡ ውስተ፡ ጽልመት፡ ርእየ፡ ብርሃነ፡ ዐቢየ። ወለእለሂ፡ ይነብሩ፡ ውስተ፡ ጽልመት፡ ወጽላሎተ፡ ሞት፡ ብርሃን፡ ሠረቀ፡ ሎሙ።</l>
         <l>በእንተ፡ ትምህርት፡ ቀዳሚ፡ ዘመሀረ፡ እግዚእነ፡ ኢየሱስ</l>
         <l n="17">
            <ref target="http://classic.net.bible.org/verse.php?book=Mat&amp;chapter=4&amp;verse=17"/>እምአሜሃ፡ አኀዘ፡ እግዚእ፡ ኢየሱስ፡ ይስብክ፡ ወይብል። ነስሑ፡ እስመ፡ ቀርበት፡ መንግሥተ፡ ሰማያት።</l>
         <l>በእንተ፡ ቀዳማውያን፡ ሐዋርያት</l>
         <l n="18">
            <ref target="http://classic.net.bible.org/verse.php?book=Mat&amp;chapter=4&amp;verse=18"/>ወእንዘ፡ ያንሶሱ፡ መንገለ፡ ባሕረ፡ ገሊላ፡ ርእየ፡ ክልኤተ፡ አኀወ። ስምዖንሃ፡ ዘተሰምየ፡ ጴጥሮስ፡ ወእንድርያስሃ፡ እኅዋሁ። እንዘ፡ ያወርዱ፡ መርበብቶሙ፡ ውስተ፡ ባሕር፡ እስመ፡ መሠግራን፡ እሙንቱ።</l>
         <l n="19">
            <ref target="http://classic.net.bible.org/verse.php?book=Mat&amp;chapter=4&amp;verse=19"/>ወይቤሎሙ፡ እግዚእ፡ ኢየሱስ፡ ንዑ፡ ትልዉኒ፡ ድኅሬየ። ወእሬስየክሙ፡ ትኩኑ፡ መሠግራነ፡ ሰብእ።</l>
         <l n="20">
            <ref target="http://classic.net.bible.org/verse.php?book=Mat&amp;chapter=4&amp;verse=20"/>ወበጊዜሃ፡ ኀደጉ፡ መሣግሪሆሙ፡ ወተለውዎ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=4&amp;verse=21"/>ወዐዲዎ፡ ሕቀ፡ እምህየ፡ ርእየ፡ ካልኣነ፡ ክልኤተ፡ አኀወ። ያዕቆብሃ፡ ወልደ፡ ዘብዴዎስ፡ ወዮሐንስሃ፡ እኅዋሁ። ውስተ፡ ሐመር፡ ምስለ፡ ዘብዴዎስ፡ አቡሆሙ። እንዘ፡ ይሠርዑ፡ ወያስተሣንዩ፡ መሣግሪሆሙ፡ ወጸውዖሙ።</l>
         <l n="22">
            <ref target="http://classic.net.bible.org/verse.php?book=Mat&amp;chapter=4&amp;verse=22"/>ወበጊዜሃ፡ ኀደጉ፡ ሐመሮሙ፡ ወአባሆሙ፡ ወተለውዎ።</l>
         <l>በእንተ፡ ቀዳማዊ፡ ስብከቱ፡ ወመንክራቲሁ፡ ለእግዚእ፡ ኢየሱስ</l>
         <l n="23">
            <ref target="http://classic.net.bible.org/verse.php?book=Mat&amp;chapter=4&amp;verse=23"/>ወአንሶሰወ፡ እግዚእ፡ ኢየሱስ፡ ውስተ፡ ኵሉ፡ ገሊላ። እንዘ፡ ይሜህር፡ በምኵራባቲሆሙ፡ ወይሰብክ፡ ወንጌለ፡ መንግሥት። ወይፌውስ፡ ኵሎ፡ ደዌ፡ ወኵሎ፡ ሕማመ፡ ዘውስተ፡ ሕዝብ።</l>
         <l n="24">
            <ref target="http://classic.net.bible.org/verse.php?book=Mat&amp;chapter=4&amp;verse=24"/>ወወፅአ፡ ስሙዓተ፡ ነገሩ፡ ውስተ፡ ኵላ፡ ሶርያ። ወአምጽኡ፡ ኀቤሁ፡ ኵሎ፡ ድዉያነ። ወኵሎ፡ ሕሙማነ፡ ዘለለ፡ ዚኣሁ፡ ሕማሞሙ። ወጽዑራነ፡ ወእለሂ፡ አጋንንት፡ ወወርኃውያነ። ወእለሂ፡ ነገርጋር፡ ወመፃጕዓነ፡ ወአሕየዎሙ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=4&amp;verse=25"/>ወተለውዎ፡ ብዙኃን፡ አሕዛብ፡ እምገሊላ። ወእምዐሡሩ፡ አህጉር፡ ወእምኢየሩሳሌም፡ ወእምይሁዳ፡ ወእማዕዶተ፡ ዮርዳኖስ።</l>
      </ab>
   </div>
   <div type="textpart" subtype="chapter" n="5" xml:id="chapter5">
      <label>ምዕራፍ 5</label>
      <ab>
         <l>በእንተ፡ ብፁዓን</l>
         <l n="1">
            <ref target="http://classic.net.bible.org/verse.php?book=Mat&amp;chapter=5&amp;verse=1"/>ሶበ፡ ርእየ፡ ብዙኃነ፡ አሕዛበ፡ ዐርገ፡ ውስተ፡ ደብር፡ ወነበረ። ወቀርቡ፡ ኀቤሁ፡ አርዳኢሁ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=5&amp;verse=2"/>ወከሠተ፡ አፉሁ፡ ወመሀሮሙ፡ እንዘ፡ ይብል።</l>
         <l n="3">
            <ref target="http://classic.net.bible.org/verse.php?book=Mat&amp;chapter=5&amp;verse=3"/>ብፁዓን፡ ነዳያን፡ በመንፈስ። እስመ፡ ሎሙ፡ ይእቲ፡ መንግሥተ፡ ሰማያት።</l>
         <l n="4">
            <ref target="http://classic.net.bible.org/verse.php?book=Mat&amp;chapter=5&amp;verse=4"/>ብፁዓን፡ እለ፡ ይላሕዉ፡ ይእዜ። እስመ፡ እሙንቱ፡ ይትፌሥሑ።</l>
         <l n="5">
            <ref target="http://classic.net.bible.org/verse.php?book=Mat&amp;chapter=5&amp;verse=5"/>ብፁዓን፡ የዋሃን፡ እስመ፡ እሙንቱ፡ ይወርስዋ፡ ለምድር።</l>
         <l n="6">
            <ref target="http://classic.net.bible.org/verse.php?book=Mat&amp;chapter=5&amp;verse=6"/>ብፁዓን፡ እለ፡ ይርኅቡ፡ ወይጸምኡ፡ በእንተ፡ ጽድቅ። እስመ፡ እሙንቱ፡ ይጸግቡ።</l>
         <l n="7">
            <ref target="http://classic.net.bible.org/verse.php?book=Mat&amp;chapter=5&amp;verse=7"/>ብፁዓን፡ መሓርያን፡ እስመ፡ ሎሙኒ፡ ይምሕርዎሙ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=5&amp;verse=8"/>ብፁዓን፡ ንጹሓነ፡ ልብ። እስመ፡ እሙንቱ፡ ይሬእይዎ፡ ለእግዚአብሔር።</l>
         <l n="9">
            <ref target="http://classic.net.bible.org/verse.php?book=Mat&amp;chapter=5&amp;verse=9"/>ብፁዓን፡ ገባርያነ፡ ሰላም። እስመ፡ እሙንቱ፡ ውሉደ፡ እግዚአብሔር፡ ይሰመዩ።</l>
         <l n="10">
            <ref target="http://classic.net.bible.org/verse.php?book=Mat&amp;chapter=5&amp;verse=10"/>ብፁዓን፡ እለ፡ ይሰደዱ፡ በእንተ፡ ጽድቅ። እስመ፡ ሎሙ፡ ይእቲ፡ መንግሥተ፡ ሰማያት።</l>
         <l n="11">
            <ref target="http://classic.net.bible.org/verse.php?book=Mat&amp;chapter=5&amp;verse=11"/>ብፁዓን፡ አንትሙ፡ ሶበ፡ ይሰድዱክሙ፡ ወይዘነጕጉክሙ። ወይነቡ፡ ኵሎ፡ እኩየ፡ ላዕሌክሙ። እንዘ፡ ይሔስዉ፡ በእንቲኣየ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=5&amp;verse=12"/>ተፈሥሑ፡ ወተሐሠዩ፡ እስመ፡ ብዙኅ፡ ዕሴትክሙ፡ በሰማያት። እስመ፡ ከማሁ፡ ሰደድዎሙ፡ ለነቢያት፡ እለ፡ እምቅድሜክሙ።</l>
         <l>በእንተ፡ ግብር፡ ወንጌላዊ</l>
         <l n="13">
            <ref target="http://classic.net.bible.org/verse.php?book=Mat&amp;chapter=5&amp;verse=13"/>አንትሙ፡ ውእቱ፡ ጼው፡ ለስሐ። በምንትኑ፡ እንከ፡ ይቄስምዎ፡ አልቦኬ፡ እንከ፡ ዘይበቊዕ። ዘእንበለ፡ ዘይገድፍዎ፡ አፍኣ፡ ወይከይድዎ፡ ሰብእ፡ በእገሪሆሙ።</l>
         <l n="14">
            <ref target="http://classic.net.bible.org/verse.php?book=Mat&amp;chapter=5&amp;verse=14"/>አንትሙ፡ ውእቱ፡ ብርሃኑ፡ ለዓለም። ኢትክል፡ ተከብቶ፡ ሀገር፡ እንተ፡ ተሐንጸት፡ መልዕልተ፡ ደብር።</l>
         <l n="15">
            <ref target="http://classic.net.bible.org/verse.php?book=Mat&amp;chapter=5&amp;verse=15"/>ወኢያኀትዉ፡ ማኅቶተ፡ ከመ፡ ያንብርዋ፡ ታሕተ፡ ከፈር። አላ፡ ያነብርዋ፡ ዲበ፡ ተቅዋማ። ወታበርህ፡ ለኵሎሙ፡ እለ፡ ውስተ፡ ቤት።</l>
         <l n="16">
            <ref target="http://classic.net.bible.org/verse.php?book=Mat&amp;chapter=5&amp;verse=16"/>ከማሁኬ፡ ይብራህ፡ ብርሃንክሙ፡ በቅድመ፡ ሰብእ። ከመ፡ ይርአዩ፡ ምግባሪክሙ፡ ሠናየ። ወይሰብሕዎ፡ ለአቡክሙ፡ ዘበሰማያት።</l>
         <l>በእንተ፡ ሐዲስ፡ ኪዳን፡ ተዓርዮታ፡ ምስለ፡ ብሊት</l>
         <l n="17">
            <ref target="http://classic.net.bible.org/verse.php?book=Mat&amp;chapter=5&amp;verse=17"/>ኢይምሰልክሙ፡ ዘመጻእኩ፡ እስዐሮሙ፡ ለኦሪት፡ ወለነቢያት። ዘእንበለ፡ ዳእሙ፡ ከመ፡ እፈጽሞሙ።</l>
         <l n="18">
            <ref target="http://classic.net.bible.org/verse.php?book=Mat&amp;chapter=5&amp;verse=18"/>አማን፡ እብለክሙ፡ እስከ፡ አመ፡ የኀልፍ፡ ሰማይ፡ ወምድር። የውጣ፡ እንተ፡ አሐቲ፡ ሕርመታ፡ ወአሐቲ፡ ቅርፀታ። ኢተኀልፍ፡ እምኦሪት፡ ወእምነቢያት፡ እስከ፡ ሶበ፡ ኵሉ፡ ይትገበር፡ ወይከውን።</l>
         <l n="19">
            <ref target="http://classic.net.bible.org/verse.php?book=Mat&amp;chapter=5&amp;verse=19"/>ዘኬ፡ ፈትሐ፡ አሐተ፡ እምእላ፡ ትእዛዛት፡ እንተ፡ ተሐጽጽ። ወይሜህር፡ ከመ፡ ዝ፡ ለሰብእ፡ ሕጹጸ፡ ይከውን፡ በመንግሥተ፡ ሰማያት። ወዘሰ፡ ይሜህር፡ ወይገብር፡ ከመ፡ ዝ። ውእቱ፡ ዐቢየ፡ ይከውን፡ በመንግሥተ፡ ሰማያት።</l>
         <l n="20">
            <ref target="http://classic.net.bible.org/verse.php?book=Mat&amp;chapter=5&amp;verse=20"/>ናሁ፡ እብለክሙ፡ ከመ፡ ለእመ፡ ኢፈድፈደ፡ ጽድቅክሙ፡ ፈድፋደ፡ እምጸሐፍት፡ ወእምፈሪሳውያን። ኢትበውኡ፡ ውስተ፡ መንግሥተ፡ ሰማያት።</l>
         <l>በእንተ፡ ስድስቱ፡ ቃላት</l>
         <l n="21">
            <ref target="http://classic.net.bible.org/verse.php?book=Mat&amp;chapter=5&amp;verse=21"/>ሰማዕክሙ፡ ዘተብህለ፡ ለቀደምትክሙ፡ ኢትቅትል፡ ነፍሰ። ወዘሰ፡ ቀተለ፡ ነፍሰ፡ ረስሐ፡ ውእቱ፡ ለኵነኔ።</l>
         <l n="22">
            <ref target="http://classic.net.bible.org/verse.php?book=Mat&amp;chapter=5&amp;verse=22"/>ወአንሰ፡ እብለክሙ፡ ኵሉ፡ ዘያምዕዕ፡ እኅዋሁ፡ በከንቱ፡ ረስሐ፡ ውእቱ፡ ለኵነኔ። ወዘሂ፡ ይቤሎ፡ ለእኁሁ፡ ሕሡር፡ ዘፀርቅ፡ ረስሐ፡ ወይትኴነን፡ በዐውድ። ወዘሰ፡ ይቤሎ፡ አብድ፡ ረስሐ፡ ውእቱ፡ ወይትኴነን፡ በእሳተ፡ ገሃነም።</l>
         <l n="23">
            <ref target="http://classic.net.bible.org/verse.php?book=Mat&amp;chapter=5&amp;verse=23"/>ወእምከመኬ፡ ታበውእ፡ መባአከ፡ ውስተ፡ ምሥዋዕ። ወበህየ፡ ተዘከርከ፡ ከመ፡ ቦ፡ እኁከ፡ ዘተሐየሰከ።</l>
         <l n="24">
            <ref target="http://classic.net.bible.org/verse.php?book=Mat&amp;chapter=5&amp;verse=24"/>ኅድግ፡ ህየ፡ መባአከ፡ ቅድመ፡ ምሥዋዕ። ወሑር፡ ቅድመ፡ ተኳነን፡ ምስለ፡ እኁከ። ወእምዝ፡ ገቢአከ፡ አብእ፡ መባአከ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=5&amp;verse=25"/>ኩን፡ ጠቢበ፡ ለዕድውከ፡ ፍጡነ። እንዘ፡ ሀሎከ፡ ምስሌሁ፡ ውስተ፡ ፍኖት። ከመ፡ ኢይመጡከ፡ ዕድውከ፡ ለመኰንን። ወመኰንን፡ ይሜጥወከ፡ ለወዓሊሁ፡ ወወዓሊሁኒ፡ ይሞቅሐከ።</l>
         <l n="26">
            <ref target="http://classic.net.bible.org/verse.php?book=Mat&amp;chapter=5&amp;verse=26"/>አማን፡ እብለከ፡ ኢትወፅእ፡ እምህየ። እስከ፡ ሶበ፡ ትፈዲ፡ ደኃሪተ፡ ገመስ፡ ዘላዕሌከ።</l>
         <l n="27">
            <ref target="http://classic.net.bible.org/verse.php?book=Mat&amp;chapter=5&amp;verse=27"/>ሰማዕክሙ፡ ዘተብህለ፡ ለቀደምትክሙ፡ ኢትዘሙ።</l>
         <l n="28">
            <ref target="http://classic.net.bible.org/verse.php?book=Mat&amp;chapter=5&amp;verse=28"/>ወአንሰ፡ እብለክሙ፡ ኵሉ፡ ዘርእያ፡ ለብእሲት፡ ወፈተዋ። ወድአ፡ ዘመወ፡ ባቲ፡ በልቡ።</l>
         <l n="29">
            <ref target="http://classic.net.bible.org/verse.php?book=Mat&amp;chapter=5&amp;verse=29"/>እመኒ፡ ዐይንከ፡ እንተ፡ የማን፡ ታስሕተከ። ምልኃ፡ ወግድፋ፡ እምላዕሌከ። እስመ፡ ይኄይሰከ፡ ነቋረከ፡ ትባእ፡ ውስተ፡ መንግሥተ፡ ሰማያት። እምትባእ፡ ምስለ፡ ክልኤሆን፡ አዕይንቲከ፡ ውስተ፡ እሳተ፡ ገሃነም።</l>
         <l n="30">
            <ref target="http://classic.net.bible.org/verse.php?book=Mat&amp;chapter=5&amp;verse=30"/>ወእመኒ፡ እዴከ፡ እንተ፡ የማን፡ ታስሕተከ። ምትራ፡ ወግድፋ፡ እምላዕሌከ። እስመ፡ ይኄይሰከ፡ ይትሀጐል፡ አሐዱ፡ እምነ፡ አባልከ። እምኵሉ፡ ሥጋከ፡ ይትወደይ፡ ውስተ፡ እሳተ፡ ገሃነም።</l>
         <l n="31">
            <ref target="http://classic.net.bible.org/verse.php?book=Mat&amp;chapter=5&amp;verse=31"/>ወእመኒ፡ እግርከ፡ ዘየማን፡ ታስሕተከ። ምትራ፡ ወግድፋ፡ እምላዕሌከ። እስመ፡ ይኄይሰከ፡ ሐንካሰከ፡ ትባእ፡ ውስተ፡ መንግሥተ፡ ሰማያት። እምትባእ፡ ምስለ፡ ክልኤሆን፡ እገሪከ፡ ውስተ፡ እሳተ፡ ገሃነም።</l>
         <l n="32">
            <ref target="http://classic.net.bible.org/verse.php?book=Mat&amp;chapter=5&amp;verse=32"/>ሰማዕክሙ፡ ዘተብህለ፡ ለቀደምትክሙ፡ ኵሉ፡ ዘይድሕር፡ ብእሲቶ። ይጽሐፍ፡ ላቲ፡ መጽሐፈ፡ ኅዳጋቲሃ፡ የሀባ፡ ወይድሐራ። ወአንሰ፡ እብለክሙ፡ ኵሉ፡ ዘይድሕር፡ ብእሲቶ፡ ዘእንበለ፡ ትዘሙ፡ በላዕሌሁ። ለሊሁ፡ ረሰያ፡ ዘማ። ወዘሰ፡ ኅድገተ፡ አውሰበ፡ ዘመወ።</l>
         <l n="33">
            <ref target="http://classic.net.bible.org/verse.php?book=Mat&amp;chapter=5&amp;verse=33"/>ወካዕበ፡ ሰማዕክሙ፡ ዘከመ፡ ተብህለ፡ ለቀደምትክሙ። ኢትምሐሉ፡ በሐሰት፡ ባሕቱ፡ አግብኡ፡ መሐላክሙ፡ ለእግዚአብሔር።</l>
         <l n="34">
            <ref target="http://classic.net.bible.org/verse.php?book=Mat&amp;chapter=5&amp;verse=34"/>ወአንሰ፡ እብለክሙ፡ ኢትምሐሉ፡ ግሙራ፡ ኢ፡ በሰማየ። እስመ፡ መንበሩ፡ ለእግዚአብሔር፡ ውእቱ።</l>
         <l n="35">
            <ref target="http://classic.net.bible.org/verse.php?book=Mat&amp;chapter=5&amp;verse=35"/>ወኢ፡ በምድር፡ እስመ፡ መከየደ፡ እገሪሁ፡ ይእቲ። ወኢ፡ በኢየሩሳሌም፡ እስመ፡ ሀገሩ፡ ይእቲ፡ ለንጉሥ፡ ዐቢይ።</l>
         <l n="36">
            <ref target="http://classic.net.bible.org/verse.php?book=Mat&amp;chapter=5&amp;verse=36"/>ወኢ፡ በርእስክሙ፡ ኢትምሐሉ፡ ወኢ፡ በሥዕርተ፡ ርእስክሙ። እስመ፡ ኢትክሉ፡ አሐተ፡ እምሥዕርተ፡ ርእስክሙ፡ ኢ፡ አጻዕድዎ፡ ወኢ፡ አጽልሞ።</l>
         <l n="37">
            <ref target="http://classic.net.bible.org/verse.php?book=Mat&amp;chapter=5&amp;verse=37"/>ባሕቱ፡ ይኩን፡ ነገርክሙ፡ አሐደ። እመሂ፡ እወ፡ እወ፡ ወእመሂ፡ አልቦ፡ አልቦ። ወፈድፋደሰ፡ እምእሉ፡ እምእኩይ፡ ውእቱ።</l>
         <l n="38">
            <ref target="http://classic.net.bible.org/verse.php?book=Mat&amp;chapter=5&amp;verse=38"/>ሰማዕክሙ፡ ዘተብህለ፡ ለቀደምትክሙ። ዐይን፡ ቤዛ፡ ዐይን፡ ወስን፡ ቤዛ፡ ስን።</l>
         <l n="39">
            <ref target="http://classic.net.bible.org/verse.php?book=Mat&amp;chapter=5&amp;verse=39"/>ወአንሰ፡ እብለክሙ፡ ኢትትቃወምዎ፡ ለእኩይ፡ በእኩይ። ወለዘሂ፡ ጸፍዐከ፡ እንተ፡ የማን፡ መልታሕቴከ። ሚጥ፡ ሎቱ፡ ካልእታሂ።</l>
         <l n="40">
            <ref target="http://classic.net.bible.org/verse.php?book=Mat&amp;chapter=5&amp;verse=40"/>ወለዘሂ፡ ይፈቅድ፡ ይትዐገልከ፡ መልበሰከ። ኅድግ፡ ሎቱ፡ ክዳነከሂ።</l>
         <l n="41">
            <ref target="http://classic.net.bible.org/verse.php?book=Mat&amp;chapter=5&amp;verse=41"/>ወለዘሂ፡ ዐበጠከ፡ አሐደ፡ ምዕራፈ። ሑር፡ ምስሌሁ፡ ክልኤተ፡ ምዕራፈ።</l>
         <l n="42">
            <ref target="http://classic.net.bible.org/verse.php?book=Mat&amp;chapter=5&amp;verse=42"/>ወለኵሉ፡ ዘሰአለከ፡ ሀቦ። ወለዘሂ፡ ይፈቅድ፡ እምኔከ፡ ይትለቃሕ፡ ኢትክልኦ።</l>
         <l n="43">
            <ref target="http://classic.net.bible.org/verse.php?book=Mat&amp;chapter=5&amp;verse=43"/>ሰማዕክሙ፡ ዘተብህለ፡ ለቀደምትክሙ። አፍቅር፡ ቢጸከ፡ ወጽላእ፡ ጸላኢከ።</l>
         <l n="44">
            <ref target="http://classic.net.bible.org/verse.php?book=Mat&amp;chapter=5&amp;verse=44"/>ወአንሰ፡ እብለክሙ፡ አፍቅሩ፡ ጸላእተክሙ። ባርክዎሙ፡ ለእለ፡ ይሰድዱክሙ። ሠናየ፡ ግበሩ፡ ለእለ፡ ይጸልኡክሙ። ወጸልዩ፡ በእንተ፡ እለ፡ ይሰድዱክሙ፡ ወይትዔገሉክሙ።</l>
         <l n="45">
            <ref target="http://classic.net.bible.org/verse.php?book=Mat&amp;chapter=5&amp;verse=45"/>ከመ፡ ትኩኑ፡ ውሉዶ፡ ለአቡክሙ፡ ዘበሰማያት። እስመ፡ ውእቱ፡ ያሠርቅ፡ ፀሓየ፡ ላዕለ፡ ኄራን፡ ወእኩያን። ወያዘንም፡ ዝናመ፡ ላዕለ፡ ጻድቃን፡ ወኃጥኣን።</l>
         <l n="46">
            <ref target="http://classic.net.bible.org/verse.php?book=Mat&amp;chapter=5&amp;verse=46"/>ወእመሰ፡ ታፈቅሩ፡ ዘያፈቅረክሙ፡ ምንትኑ፡ ዕሴትክሙ። አኮሁ፡ መጸብሓንሂ፡ ከማሁሰ፡ ይገብሩ።</l>
         <l n="47">
            <ref target="http://classic.net.bible.org/verse.php?book=Mat&amp;chapter=5&amp;verse=47"/>ወእመሂ፡ ተአማኅክሙ፡ አኀዊክሙ፡ ባሕቲቶ። ምንት፡ እንከ፡ ፍድፋዴ፡ ዘገበርክሙ። አኮኑ፡ አሕዛብኒ፡ ከማሁሰ፡ ይገብሩ።</l>
         <l n="48">
            <ref target="http://classic.net.bible.org/verse.php?book=Mat&amp;chapter=5&amp;verse=48"/>አንትሙሰ፡ ኩኑ፡ ፍጹማነ። ከመ፡ አቡክሙ፡ ሰማያዊ፡ ፍጹም፡ ውእቱ።</l>
      </ab>
   </div>
   <div type="textpart" subtype="chapter" n="6" xml:id="chapter6">
      <label>ምዕራፍ 6</label>
      <ab>
         <l>በእንተ፡ ምጽዋት</l>
         <l n="1">
            <ref target="http://classic.net.bible.org/verse.php?book=Mat&amp;chapter=6&amp;verse=1"/>ወባሕቱ፡ ዑቁ፡ ምጽዋተክሙ፡ ኢትግበሩ፡ ለዐይነ፡ ሰብእ፡ ከመ፡ ታስተርእዩ፡ ሎሙ። ወእመ፡ አኮሰ፡ ዐስበ፡ አልብክሙ፡ በኀበ፡ አቡክሙ፡ ዘበሰማያት።</l>
         <l n="2">
            <ref target="http://classic.net.bible.org/verse.php?book=Mat&amp;chapter=6&amp;verse=2"/>ሶበሰኬ፡ ትገብሩ፡ ምጽዋተክሙ፡ ኢትንፍኁ፡ ቀርነ፡ ቅድሜክሙ። በከመ፡ ይገብሩ፡ መድልዋን፡ በመኳርብት፡ ወበአስኳት፡ ወበፍናው። ከመ፡ ይትአኰቱ፡ እምኀበ፡ ሰብእ። አማን፡ እብለክሙ፡ ሀጕሉ፡ ዕሴቶሙ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=6&amp;verse=3"/>ወአንተሰ፡ ሶበ፡ ትገብር፡ ምጽዋተከ። ኢታእምር፡ ፀጋምከ፡ ዘትገብር፡ የማንከ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=6&amp;verse=4"/>ከመ፡ በኅቡእ፡ ይኩን፡ ምጽዋትከ፡ ወአቡከ፡ ዘይሬእየከ፡ በኅቡእ፡ የዐስየከ፡ ክሡተ።</l>
         <l>በእንተ፡ ጸሎት</l>
         <l n="5">
            <ref target="http://classic.net.bible.org/verse.php?book=Mat&amp;chapter=6&amp;verse=5"/>ወሶበሂ፡ ትጼልዩ፡ ኢትኩኑ፡ ከመ፡ መደልዋን። እስመ፡ እሙንቱ፡ ያፈቅሩ፡ በመኳርብት፡ ወውስተ፡ መዐዝነ፡ መራኅብት፡ ቀዊመ። ወጸልዮ፡ ከመ፡ ያስተርእዩ፡ ለሰብእ። አማን፡ እብለክሙ፡ ሀጕሉ፡ ዕሴቶሙ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=6&amp;verse=6"/>ወአንተሰ፡ ሶበ፡ ትጼሊ፡ ባእ፡ ቤተከ፡ ወዕፁ፡ ኆኅተከ። ወጸሊ፡ ለአቡከ፡ ሰማያዊ፡ በኅቡእ። ወአቡከ፡ ዘይሬእየከ፡ በኅቡእ፡ የዐስየከ፡ ክሡተ።</l>
         <l n="7">
            <ref target="http://classic.net.bible.org/verse.php?book=Mat&amp;chapter=6&amp;verse=7"/>ወእንዘ፡ ትጼልዩ፡ ኢትዘንግዑ፡ ከመ፡ አሕዛብ። እስመ፡ ይመስሎሙ፡ በአብዝኆ፡ ንባቦሙ፡ ዘይሰምዖሙ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=6&amp;verse=8"/>ኢትትመሰልዎሙኬ፡ እስመ፡ የአምር፡ አቡክሙ፡ ሰማያዊ፡ ዘትፈቅዱ፡ ዘእንበለ፡ ትስአልዎ።</l>
         <l n="9">
            <ref target="http://classic.net.bible.org/verse.php?book=Mat&amp;chapter=6&amp;verse=9"/>አንትሙሰ፡ ሶበ፡ ትጼልዩ፡ ከመ፡ ዝ፡ በሉ።</l>
         <l n="10">
            <ref target="http://classic.net.bible.org/verse.php?book=Mat&amp;chapter=6&amp;verse=10"/>አቡነ፡ ዘበሰማያት፡ ይትቀደስ፡ ስምከ። ትምጻእ፡ መንግሥትከ፡ ወይኩን፡ ፈቃድከ። በከመ፡ በሰማይ፡ ከማሁ፡ በምድር።</l>
         <l n="11">
            <ref target="http://classic.net.bible.org/verse.php?book=Mat&amp;chapter=6&amp;verse=11"/>ሲሳየነ፡ ዘለለ፡ ዕለትነ፡ ሀበነ፡ ዮም።</l>
         <l n="12">
            <ref target="http://classic.net.bible.org/verse.php?book=Mat&amp;chapter=6&amp;verse=12"/>ኅድግ፡ ለነ፡ አበሳነ፡ ወጌጋይነ። ከመ፡ ንሕነኒ፡ ንኅድግ፡ ለዘአበሰ፡ ለነ።</l>
         <l n="13">
            <ref target="http://classic.net.bible.org/verse.php?book=Mat&amp;chapter=6&amp;verse=13"/>ኢታብአነ፡ እግዚኦ፡ ውስተ፡ መንሱት። አላ፡ አድኅነነ፡ ወባልሐነ፡ እምኵሉ፡ እኩይ። እስመ፡ ዚኣከ፡ ይእቲ፡ መንግሥት። ኀይል፡ ወስብሐት፡ ለዓለመ፡ ዓለም።</l>
         <l n="14">
            <ref target="http://classic.net.bible.org/verse.php?book=Mat&amp;chapter=6&amp;verse=14"/>እስመ፡ እመ፡ ኀደግሙ፡ ለሰብእ፡ አበሳሆሙ። ለክሙኒ፡ የኀድግ፡ አቡክሙ፡ ሰማያዊ፡ አበሳክሙ።</l>
         <l n="15">
            <ref target="http://classic.net.bible.org/verse.php?book=Mat&amp;chapter=6&amp;verse=15"/>ወእመሰ፡ ኢኀደግሙ፡ ለሰብእ፡ አበሳሆሙ። አቡክሙ፡ ሰማያዊ፡ ኢየኀድግ፡ አበሳክሙ።</l>
         <l>በእንተ፡ ጾም</l>
         <l n="16">
            <ref target="http://classic.net.bible.org/verse.php?book=Mat&amp;chapter=6&amp;verse=16"/>ወሶበሂ፡ ትጸውሙ፡ ኢትኩኑ፡ ከመ፡ መደልዋን። እስመ፡ እሙንቱ፡ ይትመጸለዉ፡ ወይቈጽሩ፡ ገጾሙ፡ ወያማስኑ። ከመ፡ ያእምር፡ ሰብእ፡ ከመ፡ ጾሙ። አማን፡ እብለክሙ፡ ነሥኡ፡ ዕሴቶሙ።</l>
         <l n="17">
            <ref target="http://classic.net.bible.org/verse.php?book=Mat&amp;chapter=6&amp;verse=17"/>ወአንትሙሰ፡ ሶበ፡ ትጸውሙ፡ ቅብኡ፡ ርእሰክሙ፡ ወኅፅቡ፡ ገጸክሙ።</l>
         <l n="18">
            <ref target="http://classic.net.bible.org/verse.php?book=Mat&amp;chapter=6&amp;verse=18"/>ከመ፡ ኢያእምር፡ ሰብእ፡ ከመ፡ ጾምክሙ። ዘእንበለ፡ አቡክሙ፡ ማእምረ፡ ኅቡኣት። ወአቡክሙ፡ ዘይሬእየክሙ፡ በኅቡእ፡ የዐስየክሙ፡ ክሡተ።</l>
         <l n="19">
            <ref target="http://classic.net.bible.org/verse.php?book=Mat&amp;chapter=6&amp;verse=19"/>ኢትዝግቡ፡ ለክሙ፡ መዝገበ፡ ዘበምድር፡ ኀበ፡ ይበሊ፡ ወይማስን። ወኀበ፡ ፃፄ፡ ወቊንቊኔ፡ ያማስኖ። ወኀበ፡ ሰረቅት፡ ይከርዩ፡ ወይሰርቁ።</l>
         <l n="20">
            <ref target="http://classic.net.bible.org/verse.php?book=Mat&amp;chapter=6&amp;verse=20"/>አላ፡ ዝግቡ፡ ለክሙ፡ መዝገበ፡ ዘበሰማያት። ኀበ፡ ኢይበሊ፡ ወኢይማስን። ወኀበ፡ ኢያማስኖ፡ ፃፄ፡ ወቊንቊኔ። ወኀበ፡ ሰረቅት፡ ኢይከርዩ፡ ወኢይሰርቁ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=6&amp;verse=21"/>እስመ፡ ኀበ፡ ሀሎ፡ መዝገብክሙ፡ ህየ፡ ይሄሉ፡ ልብክሙኒ።</l>
         <l n="22">
            <ref target="http://classic.net.bible.org/verse.php?book=Mat&amp;chapter=6&amp;verse=22"/>ማኅቶቱ፡ ለሥጋከ፡ ዐይንከ፡ ውእቱ። እምከመ፡ ዐይንከ፡ ብሩህ፡ ወስፉሕ፡ ውእቱ። ኵሉ፡ ሥጋከ፡ ብሩሀ፡ ይከውን። ወእመሰ፡ ዐይንከ፡ ሐማሚ፡ ውእቱ። ኵሉ፡ ሥጋከ፡ ጽልመተ፡ ይከውን።</l>
         <l n="23">
            <ref target="http://classic.net.bible.org/verse.php?book=Mat&amp;chapter=6&amp;verse=23"/>ወሶበ፡ ብርሃን፡ ዘላዕሌከ፡ ጽልመት፡ ውእቱ። ጽልመትከ፡ እፎ፡ ብርሃነ፡ ይከውነከ።</l>
         <l n="24">
            <ref target="http://classic.net.bible.org/verse.php?book=Mat&amp;chapter=6&amp;verse=24"/>ኢይክል፡ አሐዱ፡ ገብር፡ ለክልኤ፡ አጋእዝት፡ ተቀንዮ። ወእመ፡ አኮሰ፡ አሐደ፡ ይጸልእ፡ ወካልኦ፡ ያፈቅር። ወእመ፡ አኮ፡ ለአሐዱ፡ ይትኤዘዝ፡ ወለካልኡ፡ ኢይትኤዘዝ። ኢትክሉኬ፡ ተቀንዮ፡ ለእግዚአብሔር፡ ወለንዋይ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=6&amp;verse=25"/>ወበእንተ፡ ዝ፡ እብለክሙ፡ ኢትተክዙ፡ ለነፍስክሙ፡ ዘትበልዑ፡ ወዘትሰትዩ። ወኢ፡ ለሥጋክሙ፡ ዘትለብሱ። አኮሁ፡ ነፍስ፡ ተዐጽብ፡ እምሲሲት፡ ወሥጋ፡ የዐጽብ፡ እምዐራዝ።</l>
         <l n="26">
            <ref target="http://classic.net.bible.org/verse.php?book=Mat&amp;chapter=6&amp;verse=26"/>ነጽሩ፡ አዕዋፈ፡ ሰማይ፡ ከመ፡ ኢይዘርዑ። ወኢየአርሩ፡ ወኢያስተጋብኡ፡ ውስተ፡ አብያት። ወአቡክሙ፡ ሰማያዊ፡ ይሴስዮሙ። አኮኑ፡ አንትሙ፡ ፈድፋደ፡ ትኄይስዎሙ።</l>
         <l n="27">
            <ref target="http://classic.net.bible.org/verse.php?book=Mat&amp;chapter=6&amp;verse=27"/>መኑ፡ እምኔክሙ፡ በተክዞ፡ ዘይክል፡ ወስኮ፡ አሐደ፡ እመተ፡ በዲበ፡ ቆሙ። ወበእንተ፡ ዐራዝኒ፡ ምንተኑ፡ ትኄልዩ።</l>
         <l n="28">
            <ref target="http://classic.net.bible.org/verse.php?book=Mat&amp;chapter=6&amp;verse=28"/>ርእዩ፡ ጽጌያተ፡ ገዳም፡ ከመ፡ ይልህቁ። ኢይጻምዉ፡ ወኢይፈትሉ።</l>
         <l n="29">
            <ref target="http://classic.net.bible.org/verse.php?book=Mat&amp;chapter=6&amp;verse=29"/>እብለክሙ፡ ከመ፡ ሰሎሞን፡ ጥቀ፡ ኢለብሰ፡ በኵሉ፡ ክብሩ፡ ከመ፡ አሐዱ፡ እምእሉ።</l>
         <l n="30">
            <ref target="http://classic.net.bible.org/verse.php?book=Mat&amp;chapter=6&amp;verse=30"/>ወናሁ፡ ሣዕረ፡ ገዳም፡ ዘዮም፡ ሀሎ። ወጌሠመ፡ ውስተ፡ እሳት፡ ይትወደይ። ወእግዚአብሔር፡ ዘከመ፡ ዝ፡ ያለብሶ። እፎ፡ እንከ፡ ፈድፋደ፡ ኪያክሙ፡ ኦ፡ ሕጹጻነ፡ ሃይማኖት።</l>
         <l n="31">
            <ref target="http://classic.net.bible.org/verse.php?book=Mat&amp;chapter=6&amp;verse=31"/>ኢትተክዙኬ፡ እንከ፡ እንዘ፡ ትብሉ። ምንተ፡ ንበልዕ፡ ወምንተ፡ ንሰቲ፡ ወምንተ፡ ንትከደን።</l>
         <l n="32">
            <ref target="http://classic.net.bible.org/verse.php?book=Mat&amp;chapter=6&amp;verse=32"/>እስመ፡ ዘንተሰ፡ ኵሎ፡ አሕዛበ፡ ዓለም፡ ዘአፍኣ፡ የኀሥሥዎ። ወለክሙሰ፡ የአምር፡ አቡክሙ፡ ሰማያዊ፡ ከመ፡ ትፈቅዱ፡ ዘንተ፡ ኵሎ።</l>
         <l n="33">
            <ref target="http://classic.net.bible.org/verse.php?book=Mat&amp;chapter=6&amp;verse=33"/>አንትሙሰ፡ ኅሡ፡ መቅድመ፡ መንግሥቶ፡ ወጽድቆ። ወዝንቱሰ፡ ኵሉ፡ ይትዌሰከክሙ።</l>
         <l n="34">
            <ref target="http://classic.net.bible.org/verse.php?book=Mat&amp;chapter=6&amp;verse=34"/>ኢትበሉኬ፡ ለጌሠም፡ እስመ፡ ጌሠምሰ፡ ትኄሊ። ለርእሳ፡ የአክላ፡ ለዕለት፡ እክያ፡ ወስራሓ።</l>
      </ab>
   </div>
   <div type="textpart" subtype="chapter" n="7" xml:id="chapter7">
      <label>ምዕራፍ 7</label>
      <ab>
         <l>በእንተ፡ ኵነኔ፡ ዘይደሉ</l>
         <l n="1">
            <ref target="http://classic.net.bible.org/verse.php?book=Mat&amp;chapter=7&amp;verse=1"/>ኢትኰንኑ፡ ከመ፡ ኢትትኰነኑ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=7&amp;verse=2"/>እስመ፡ በኵነኔ፡ ዘኰነንክሙ፡ ትትኴነኑ፡ አንትሙ። ወበመስፈርት፡ ዘሰፈርክሙ፡ ይሰፍሩ፡ ለክሙ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=7&amp;verse=3"/>ለምንት፡ ትሬኢ፡ ኀሠረ፡ ዘውስተ፡ ዐይነ፡ እኁከ። ወኢትሬኢ፡ ሠርዌ፡ ዘውስተ፡ ዐይንከ፡ ኢታቤይንኑ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=7&amp;verse=4"/>ወእፎ፡ ትብሎ፡ ለእኁከ፡ ኅድገኒ። አውፅእ፡ ኀሠረ፡ እምውስተ፡ ዐይንከ። ወናሁ፡ ሠርዌ፡ ውስተ፡ ዐይንከ።</l>
         <l n="5">
            <ref target="http://classic.net.bible.org/verse.php?book=Mat&amp;chapter=7&amp;verse=5"/>ኦ፡ መደልው፡ አውፅእ፡ ቅድመ፡ ሠርዌ፡ እምውስተ፡ ዐይንከ። ወእምዝ፡ ትሬኢ፡ ለአውፅኦ፡ ኀሠር፡ ዘውስተ፡ ዐይነ፡ እኁከ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=7&amp;verse=6"/>ኢተሀቡ፡ ቅድሳተ፡ ለከለባት፡ ወኢትደዩ፡ ባሕርየክሙ፡ ቅድመ፡ አሕርው። ከመ፡ ኢይኪድዎ፡ በእገሪሆሙ፡ ወተመይጦሙ፡ ይነጽሑክሙ።</l>
         <l n="7">
            <ref target="http://classic.net.bible.org/verse.php?book=Mat&amp;chapter=7&amp;verse=7"/>ሰአሉ፡ ወይትወሀበክሙ፡ ኅሡ፡ ወትረክቡ፡ ጐድጕዱ፡ ወይትረኀወክሙ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=7&amp;verse=8"/>እስመ፡ ኵሉ፡ ዘሰአለ፡ ይነሥእ። ወዘሂ፡ ኀሥሥ፡ ይረክብ፡ ወለዘሂ፡ ጐድጐደ፡ ይትረኀዎ።</l>
         <l n="9">
            <ref target="http://classic.net.bible.org/verse.php?book=Mat&amp;chapter=7&amp;verse=9"/>መኑ፡ ውእቱ፡ እምኔክሙ፡ ብእሲ፡ ዘይስእሎ፡ ወልዱ፡ ኅብስተ፡ ወእብነ፡ ይሁቦ።</l>
         <l n="10">
            <ref target="http://classic.net.bible.org/verse.php?book=Mat&amp;chapter=7&amp;verse=10"/>ወእመሂ፡ ዓሣ፡ ሰአሎ፡ አርዌ፡ ምድርኑ፡ ይሁቦ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=7&amp;verse=11"/>ወሶበ፡ እንዘ፡ እኩያን፡ አንትሙ። ተአምሩ፡ ሠናየ፡ ሀብተ፡ ውሂበ፡ ለውሉድክሙ። እፎ፡ እንከ፡ ፈድፋደ፡ አቡክሙ፡ ዘበሰማያት። ይሁብ፡ ሠናየ፡ ለእለ፡ ይስእልዎ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=7&amp;verse=12"/>ኵሎኬ፡ ዘትፈቅዱ፡ ይግበሩ፡ ለክሙ፡ ሰብእ። ከማሁ፡ ግበሩ፡ ሎሙ፡ አንትሙኒ። እስመ፡ ከማሁ፡ ኦሪትኒ፡ ወነቢያትኒ።</l>
         <l n="13">
            <ref target="http://classic.net.bible.org/verse.php?book=Mat&amp;chapter=7&amp;verse=13"/>ባኡ፡ እንተ፡ ጸባብ፡ አንቀጽ። እስመ፡ ረሓብ፡ አንቀጽ፡ ወስፍሕት፡ ፍኖት። እንተ፡ ትወስድ፡ ውስተ፡ ሀጕል። ወብዙኃን፡ እሙንቱ፡ እለ፡ ይበውኡ፡ ውስቴታ።</l>
         <l n="14">
            <ref target="http://classic.net.bible.org/verse.php?book=Mat&amp;chapter=7&amp;verse=14"/>ጥቀ፡ ጸባብ፡ አንቀጽ፡ ወጽዕቅት፡ ፍኖት። እንተ፡ ትወስድ፡ ውስተ፡ ሕይወት። ወውኁዳን፡ እሙንቱ፡ እለ፡ ይበውእዋ።</l>
         <l n="15">
            <ref target="http://classic.net.bible.org/verse.php?book=Mat&amp;chapter=7&amp;verse=15"/>ተዐቀቡኬ፡ እምሐሳውያን፡ ነቢያት፡ እለ፡ ይመጽኡ፡ ኀቤክሙ፡ በአልባሰ፡ አባግዕ። ወእንተ፡ ውስጦሙሰ፡ ተኵላት፡ መሰጥ፡ እሙንቱ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=7&amp;verse=16"/>ወእምፍሬሆሙ፡ ተአምርዎሙ፡ ይቀሥሙሁ፡ እምአሥዋከ፡ አስካለ፡ ወእምአሜከላ፡ በለሰ።</l>
         <l n="17">
            <ref target="http://classic.net.bible.org/verse.php?book=Mat&amp;chapter=7&amp;verse=17"/>ከማሁኬ፡ ኵሉ፡ ዕፅ፡ ሠናይ፡ ፍሬ፡ ሠናየ፡ ይፈሪ። ወእኩይሰ፡ ዕፅ፡ ፍሬ፡ እኩየ፡ ይፈሪ።</l>
         <l n="18">
            <ref target="http://classic.net.bible.org/verse.php?book=Mat&amp;chapter=7&amp;verse=18"/>ኢይክል፡ ዕፅ፡ ሠናይ፡ ፍሬ፡ እኩየ፡ ፈርየ። ወኢ፡ ዕፅ፡ እኩይ፡ ፍሬ፡ ሠናየ፡ ፈርየ።</l>
         <l n="19">
            <ref target="http://classic.net.bible.org/verse.php?book=Mat&amp;chapter=7&amp;verse=19"/>ኵሉ፡ ዕፅ፡ ዘኢይፈሪ፡ ፍሬ፡ ሠናየ፡ ይገዝምዎ። ወውስተ፡ እሳት፡ ይወድይዎ።</l>
         <l n="20">
            <ref target="http://classic.net.bible.org/verse.php?book=Mat&amp;chapter=7&amp;verse=20"/>ወእምፍሬሆሙ፡ እንከ፡ ተአምርዎሙ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=7&amp;verse=21"/>አኮ፡ ኵሉ፡ ዘይብለኒ፡ እግዚኦ፡ ዘይበውእ፡ ውስተ፡ መንግሥተ፡ ሰማያት። ዘእንበለ፡ ዘይገብር፡ ፈቃዶ፡ ለአቡየ፡ ዘበሰማያት።</l>
         <l n="22">
            <ref target="http://classic.net.bible.org/verse.php?book=Mat&amp;chapter=7&amp;verse=22"/>ወብዙኃን፡ ይብሉኒ፡ በይእቲ፡ ዕለት። እግዚኦ፡ አኮኑ፡ በስምከ፡ ተነበይነ። ወበስምከ፡ አጋንንተ፡ አውፃእነ። ወበስምከ፡ ኀይላተ፡ ብዙኀ፡ ገበርነ።</l>
         <l n="23">
            <ref target="http://classic.net.bible.org/verse.php?book=Mat&amp;chapter=7&amp;verse=23"/>ወይእተ፡ ጊዜ፡ እብሎሙ፡ ግሙራ፡ ኢየአምረክሙ። ረሐቁ፡ እምኔየ፡ ኵልክሙ፡ እለ፡ ትገብሩ፡ ዐመፃ።</l>
         <l n="24">
            <ref target="http://classic.net.bible.org/verse.php?book=Mat&amp;chapter=7&amp;verse=24"/>ኵሉኬ፡ ዘይሰምዕ፡ ዘንተ፡ ቃልየ፡ ወይገብሮ። ይመስል፡ ብእሴ፡ ጠቢበ፡ ዘሐነጸ፡ ቤቶ፡ ዲበ፡ ኰኵሕ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=7&amp;verse=25"/>ዘንሙ፡ ዝናማት፡ ወውሕዙ፡ ወሓይዝት፡ ወነፍኁ፡ ነፋሳት። ወገፍዕዎ፡ ለውእቱ፡ ቤት፡ ወኢወድቀ። እስመ፡ ዲበ፡ ኰኵሕ፡ ተሣረረ።</l>
         <l n="26">
            <ref target="http://classic.net.bible.org/verse.php?book=Mat&amp;chapter=7&amp;verse=26"/>ወኵሉ፡ ዘይሰምዕ፡ ዘንተ፡ ቃልየ፡ ወኢይገብሮ። ይመስል፡ ብእሴ፡ አብደ፡ ዘሐነጸ፡ ቤቶ፡ ዲበ፡ ኆጻ።</l>
         <l n="27">
            <ref target="http://classic.net.bible.org/verse.php?book=Mat&amp;chapter=7&amp;verse=27"/>ዘንሙ፡ ዝናማት፡ ወውሕዙ፡ ወሓይዝት፡ ወነፍኁ፡ ነፍሳት። ወገፍዕዎ፡ ለውእቱ፡ ቤት፡ ወወድቀ። ወኮነ፡ ድቀቱ፡ ዐቢየ።</l>
         <l n="28">
            <ref target="http://classic.net.bible.org/verse.php?book=Mat&amp;chapter=7&amp;verse=28"/>ወሶበ፡ ፈጸመ፡ ኢየሱስ፡ ዘንተ፡ ነገረ። ተደሙ፡ አሕዛብ፡ ወአንከሩ፡ ምህሮቶ።</l>
         <l n="24">
            <ref target="http://classic.net.bible.org/verse.php?book=Mat&amp;chapter=7&amp;verse=24"/>እስመ፡ ከመ፡ መኰንን፡ ይሜህሮሙ። ወአኮ፡ ከመ፡ ጸሐፍቶሙ።</l>
      </ab>
   </div>
   <div type="textpart" subtype="chapter" n="8" xml:id="chapter8">
      <label>ምዕራፍ 8</label>
      <ab>
         <l>በእንተ፡ ዘለምጽ</l>
         <l n="1">
            <ref target="http://classic.net.bible.org/verse.php?book=Mat&amp;chapter=8&amp;verse=1"/>ወእንዘ፡ ይወርድ፡ እምደብር፡ ተለውዎ፡ ሰብእ፡ ብዙኃን።</l>
         <l n="2">
            <ref target="http://classic.net.bible.org/verse.php?book=Mat&amp;chapter=8&amp;verse=2"/>ወናሁ፡ መጽአ፡ አሐዱ፡ ብእሲ፡ ዘለምጽ። ወቀርበ፡ ኀቤሁ፡ ወሰገደ፡ ሎቱ፡ እንዘ፡ ይብል። እግዚኦ፡ እመሰ፡ ፈቀድከ፡ ትክል፡ አንጽሖትየ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=8&amp;verse=3"/>ወሰፍሐ፡ እዴሁ፡ ወገሰሶ፡ ወይቤሎ። እፈቅድ፡ ንጻሕ፡ ወነጽሐ፡ እምለምጹ፡ በጊዜሃ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=8&amp;verse=4"/>ወይቤሎ፡ እግዚእ፡ ኢየሱስ፡ ዑቅ፡ ኢትንግር፡ ወኢ፡ ለመኑሂ። ወባሕቱ፡ ሑር፡ ወአፍትን፡ ርእሰከ፡ ለካህን። ወአብእ፡ መባአከ፡ በእንተ፡ ዘነጻሕከ። በከመ፡ አዘዘ፡ ሙሴ፡ ከመ፡ ይኩን፡ ስምዐ፡ ላዕሌሆሙ።</l>
         <l>በእንተ፡ ወልደ፡ መስፍን</l>
         <l n="5">
            <ref target="http://classic.net.bible.org/verse.php?book=Mat&amp;chapter=8&amp;verse=5"/>ወበዊኦ፡ ቅፍርናሆም፡ መጽአ፡ ኀቤሁ፡ መስፍነ፡ ምእት።</l>
         <l n="6">
            <ref target="http://classic.net.bible.org/verse.php?book=Mat&amp;chapter=8&amp;verse=6"/>ወይቤሎ፡ እግዚኦ፡ ብቊዐኒ፡ ቊልዔየ፡ ድዉይ። ወይሰከብ፡ ውስተ፡ ቤት፡ ወመፃጕዕ፡ ወጥቀ፡ ጽዑር።</l>
         <l n="7">
            <ref target="http://classic.net.bible.org/verse.php?book=Mat&amp;chapter=8&amp;verse=7"/>ወይቤሎ፡ እግዚእ፡ ኢየሱስ፡ ነየ፡ እመጽእ፡ አነ፡ ወእፌውሶ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=8&amp;verse=8"/>ወአውሥአ፡ ሐቤ፡ ምእት፡ ወይቤሎ። እግዚኦ፡ ኢይደልወኒ፡ ከመ፡ አንተ፡ ትባእ፡ ታሕተ፡ ጠፈረ፡ ቤትየ። ዳእሙ፡ አዝዝ፡ በቃልከ፡ ወየሐዩ፡ ወልድየ።</l>
         <l n="9">
            <ref target="http://classic.net.bible.org/verse.php?book=Mat&amp;chapter=8&amp;verse=9"/>እስመ፡ አነሂ፡ ብእሲ፡ መኰንን፡ አነ። ወብየ፡ ሐራ፡ እለ፡ ዘእኴንን። ወእብሎ፡ ለዝ፡ ሑር፡ ወየሐውር፡ ወለካልኡኒ፡ ነዐ፡ ወይመጽእ። ወለገብርየኒ፡ ግበር፡ ከመ፡ ዝ፡ ወይገብር።</l>
         <l n="10">
            <ref target="http://classic.net.bible.org/verse.php?book=Mat&amp;chapter=8&amp;verse=10"/>ወሰሚዖ፡ እግዚእ፡ ኢየሱስ፡ አንከረ። ወተመይጦ፡ ይቤሎሙ፡ ለእለ፡ ይተልውዎ። አማን፡ እብለክሙ፡ ኢረከብኩ፡ ከመ፡ ዝ፡ ዘየአምን፡ በውስተ፡ ኵሉ፡ እስራኤል።</l>
         <l n="11">
            <ref target="http://classic.net.bible.org/verse.php?book=Mat&amp;chapter=8&amp;verse=11"/>ወባሕቱ፡ እብለክሙ፡ ብዙኃን፡ ይመጽኡ፡ እምሥራቅ፡ ወእምዕራብ። ወይረፍቁ፡ ውስተ፡ ሕፅነ፡ አብርሃም፡ ይስሐቅ፡ ወያዕቆብ፡ በመንግሥተ፡ ሰማያት።</l>
         <l n="12">
            <ref target="http://classic.net.bible.org/verse.php?book=Mat&amp;chapter=8&amp;verse=12"/>ወለውሉደ፡ መንግሥትሰ፡ ያወፅእዎሙ፡ ውስተ፡ ጸናፌ፡ ጽልመት። ኀበ፡ ሀሎ፡ ብካይ፡ ወሐቅየ፡ ስነን።</l>
         <l n="13">
            <ref target="http://classic.net.bible.org/verse.php?book=Mat&amp;chapter=8&amp;verse=13"/>ወይቤሎ፡ እግዚእ፡ ኢየሱስ፡ ለውእቱ፡ ሐቤ፡ ምእት። ሑርኬ፡ ይኩንከ፡ በከመ፡ ተአመንከ። ወሐይወ፡ ወልዱ፡ በይእቲ፡ ሰዓት። ወገቢኦ፡ መስፍን፡ ውስተ፡ ቤቱ፡ ረከቦ፡ ለቊልዔሁ፡ ሐይዎ።</l>
         <l>በእንተ፡ ሐማተ፡ ጴጥሮስ</l>
         <l n="14">
            <ref target="http://classic.net.bible.org/verse.php?book=Mat&amp;chapter=8&amp;verse=14"/>ወበዊኦ፡ እግዚእ፡ ኢየሱስ፡ ቤቶ፡ ለጴጥሮስ። ረከባ፡ ለሐማተ፡ ጴጥሮስ፡ እንዘ፡ ትሰክብ፡ ወትፈፅን።</l>
         <l n="15">
            <ref target="http://classic.net.bible.org/verse.php?book=Mat&amp;chapter=8&amp;verse=15"/>ወገሰሳ፡ ወአኀዛ፡ እዴሃ፡ ወኀደጋ፡ ፈፀንታ። ወተንሥአት፡ ወተልእክቶሙ።</l>
         <l>በእንተ፡ እለ፡ ሐይዉ፡ እምብዙኅ፡ ደዌ</l>
         <l n="16">
            <ref target="http://classic.net.bible.org/verse.php?book=Mat&amp;chapter=8&amp;verse=16"/>ወምሴተ፡ ከዊኖ፡ አምጽኡ፡ ኀቤሁ፡ ብዙኃነ፡ እለ፡ አጋንንት። ወአውፅኦሙ፡ ለመናፍስት፡ በቃሉ። ወፈወሰ፡ ኵሎ፡ ድዉያነ።</l>
         <l n="17">
            <ref target="http://classic.net.bible.org/verse.php?book=Mat&amp;chapter=8&amp;verse=17"/>ከመ፡ ይትፈጸም፡ ቃለ፡ ኢሳይያስ፡ ነቢይ፡ ዘይቤ። ውእቱ፡ ነሥአ፡ ደዌነ፡ ወጾረ፡ ሕማመነ።</l>
         <l n="18">
            <ref target="http://classic.net.bible.org/verse.php?book=Mat&amp;chapter=8&amp;verse=18"/>ወሶበ፡ ርእየ፡ እግዚእ፡ ኢየሱስ፡ ብዙኃነ፡ ሰብአ፡ ዘተለውዎ። አዘዘ፡ ከመ፡ ይሑሩ፡ ማዕዶተ፡ ባሕር።</l>
         <l>በእንተ፡ እለ፡ ተስእልዎ፡ ይትልውዎ</l>
         <l n="19">
            <ref target="http://classic.net.bible.org/verse.php?book=Mat&amp;chapter=8&amp;verse=19"/>ወመጽአ፡ ኀቤሁ፡ አሐዱ፡ ጸሓፊ፡ ወይቤሎ። ሊቅ፡ እትሉከኑ፡ ኀበ፡ ሖርከ።</l>
         <l n="20">
            <ref target="http://classic.net.bible.org/verse.php?book=Mat&amp;chapter=8&amp;verse=20"/>ወይቤሎ፡ እግዚእ፡ ኢየሱስ፡ ለቈናጽልኒ፡ ግበብ፡ ቦሙ። ወለአዕዋፈ፡ ሰማይኒ፡ ምጽላል፡ ቦሙ። ወለወልደ፡ ዕጓለ፡ እመሕያውሰ፡ አልቦቱ፡ ኀበ፡ ያሰምክ፡ ርእሶ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=8&amp;verse=21"/>ወይቤሎ፡ ካልእ፡ እምአርዳኢሁ። እግዚኦ፡ አብሐኒ፡ ቅድመ፡ እሑር፡ ወእቅብሮ፡ ለአቡየ።</l>
         <l n="22">
            <ref target="http://classic.net.bible.org/verse.php?book=Mat&amp;chapter=8&amp;verse=22"/>ወይቤሎ፡ እግዚእ፡ ኢየሱስ፡ አንተሰ፡ ትልወኒ። ወኅድጎሙ፡ ለምዉታን፡ ይቅብሩ፡ ምዉታኒሆሙ።</l>
         <l>በእንተ፡ ዘከመ፡ ገሠጸ፡ ባሕረ</l>
         <l n="23">
            <ref target="http://classic.net.bible.org/verse.php?book=Mat&amp;chapter=8&amp;verse=23"/>ወዐሪጎ፡ ውስተ፡ ሐመር፡ ተለውዎ፡ አርዳኢሁ።</l>
         <l n="24">
            <ref target="http://classic.net.bible.org/verse.php?book=Mat&amp;chapter=8&amp;verse=24"/>ወናሁ፡ ዐቢይ፡ ድልቅልቅ፡ ኮነ፡ በውስተ፡ ባሕር። እስከ፡ ሶበ፡ ይደፍኖ፡ ለሐመር፡ ማዕበለ፡ ባሕር፡ እሞገድ። ወውእቱሰ፡ ይነውም።</l>
         <l n="25">
            <ref target="http://classic.net.bible.org/verse.php?book=Mat&amp;chapter=8&amp;verse=25"/>ወቀርቡ፡ አርዳኢሁ፡ ወአንቅህዎ፡ ወይቤልዎ። እግዚኦ፡ አድኅነነ፡ ከመ፡ ኢንሙት።</l>
         <l n="26">
            <ref target="http://classic.net.bible.org/verse.php?book=Mat&amp;chapter=8&amp;verse=26"/>ወይቤሎሙ፡ ምንት፡ ያፈርሀክሙ፡ አንትሙ፡ ኦ፡ ሕጹጻነ፡ ሃይማኖተ። ወተንሢኦ፡ ገሠጾሙ፡ ለነፍሳትኒ፡ ወለማዕበለ፡ ባሕርኒ። ወኮነ፡ ዐቢይ፡ ዛኅን።</l>
         <l n="27">
            <ref target="http://classic.net.bible.org/verse.php?book=Mat&amp;chapter=8&amp;verse=27"/>ወአንከሩ፡ ሰብእ፡ ወይቤሉ፡ መኑ፡ እንጋ፡ ውእቱ፡ ዝንቱ። ዘይትኤዘዙ፡ ሎቱ፡ ባሕርኒ፡ ወነፋሳትኒ።</l>
         <l>በእንተ፡ እለ፡ አጋንንት</l>
         <l n="28">
            <ref target="http://classic.net.bible.org/verse.php?book=Mat&amp;chapter=8&amp;verse=28"/>ወበጺሖ፡ ማዕዶተ፡ ብሔረ፡ ጌርጌሴኖን። ተቀበልዎ፡ ክልኤቱ፡ እለ፡ አጋንንት፡ ወፂኦሙ፡ እመቃብራት። ወእኩያን፡ ጥቀ፡ እሙንቱ። ወኢያበውሑ፡ መነሂ፡ ይኅልፍ፡ እንተ፡ ይእቲ፡ ፍኖት።</l>
         <l n="29">
            <ref target="http://classic.net.bible.org/verse.php?book=Mat&amp;chapter=8&amp;verse=29"/>ወሶበ፡ ርእይዎ፡ ጸርሑ፡ እንዘ፡ ይብሉ። ምንት፡ ብነ፡ ምስሌከ፡ ኢየሱስ፡ ወልደ፡ እግዚአብሔር፡ ሕያው። መጻእከኑ፡ ዝየሂ፡ ትስድደነ፡ ወትሣቅየነ። ዘእንበለ፡ ይብጻሕ፡ ጊዜሁ።</l>
         <l n="30">
            <ref target="http://classic.net.bible.org/verse.php?book=Mat&amp;chapter=8&amp;verse=30"/>ወቦ፡ ህየ፡ መራዕየ፡ አሕርው፡ ብዙኅ። ይትረዐዩ፡ ርሑቀ፡ እምኔሆሙ።</l>
         <l n="31">
            <ref target="http://classic.net.bible.org/verse.php?book=Mat&amp;chapter=8&amp;verse=31"/>ወአስተብቊዕዎ፡ እሙንቱ፡ አጋንንት፡ ወይቤልዎ። እመሰ፡ ታወፅአነ፡ ፈንወነ፡ ከመ፡ ንባእ፡ ዲበ፡ መራዕየ፡ አሕርው። ወይቤሎሙ፡ ሑሩ።</l>
         <l n="32">
            <ref target="http://classic.net.bible.org/verse.php?book=Mat&amp;chapter=8&amp;verse=32"/>ወወፂኦሙ፡ ሖሩ፡ ወቦኡ፡ ውስተ፡ አሕርው። ወአብዱ፡ ኵሉ፡ መራዕየ፡ አሕርው። ወሮጹ፡ ወጸድፉ፡ ውስተ፡ ባሕር። ወሞቱ፡ ውስተ፡ ማይ።</l>
         <l n="33">
            <ref target="http://classic.net.bible.org/verse.php?book=Mat&amp;chapter=8&amp;verse=33"/>ወጐዩ፡ ኖሎት፡ ወአተዉ፡ ሀገረ። ወዜነዉ፡ ለሰብእ፡ ኵሎ፡ ዘኮነ፡ ወበእንተ፡ እለ፡ አጋንንትሂ።</l>
         <l n="34">
            <ref target="http://classic.net.bible.org/verse.php?book=Mat&amp;chapter=8&amp;verse=34"/>ወናሁ፡ ወፅኡ፡ ኵሉ፡ እለ፡ ውስተ፡ ሀገር፡ ይትቀበልዎ፡ ለእግዚእ፡ ኢየሱስ። ወሶበ፡ ርእይዎ፡ አስተብቊዕዎ፡ ይኅልፍ፡ እምደወሎሙ።</l>
      </ab>
   </div>
   <div type="textpart" subtype="chapter" n="9" xml:id="chapter9">
      <label>ምዕራፍ 9</label>
      <ab>
         <l>በእንተ፡ መፃጕዕ</l>
         <l n="1">
            <ref target="http://classic.net.bible.org/verse.php?book=Mat&amp;chapter=9&amp;verse=1"/>ወዐሪጎ፡ ውስተ፡ ሐመር፡ ዐደወ፡ ወበጽሐ፡ ሀገሮ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=9&amp;verse=2"/>ወአምጽኡ፡ ኀቤሁ፡ ድዉየ፡ ወመፃጕዐ፡ እንዘ፡ ይጸውርዎ፡ በዐራት። ወርእዮ፡ እግዚእ፡ ኢየሱስ፡ ሃይማኖቶሙ፡ ይቤሎ፡ ለውእቱ፡ መፃጕዕ። ተአመን፡ ወልድየ፡ ተኀድገ፡ ለከ፡ ኀጢአትከ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=9&amp;verse=3"/>ወሰሚዖሙ፡ ጸሐፍት፡ ወፈሪሳውያን፡ ይቤሉ፡ በበይናቲሆሙ፡ ዝንቱሰ፡ ይፀርፍ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=9&amp;verse=4"/>ወአእሚሮ፡ እግዚእ፡ ኢየሱስ፡ ኅሊናሆሙ፡ ወይቤሎሙ። ለምንት፡ ትኄልዩ፡ እኩየ፡ በአልባቢክሙ።</l>
         <l n="5">
            <ref target="http://classic.net.bible.org/verse.php?book=Mat&amp;chapter=9&amp;verse=5"/>ምንት፡ ይቀልል፡ እምብሂለ፡ ተኀደገ፡ ለከ፡ ኀጢአትከ። ወእምብሂለ፡ ተንሥእ፡ ወንሣእ፡ ዐራተከ፡ ወሑር፡ ቤተከ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=9&amp;verse=6"/>ወከመ፡ ታእምሩ፡ ከመ፡ ብዉሕ፡ ሎቱ፡ ለወልደ፡ ዕጓለ፡ እመሕያው። ይኅድግ፡ ኀጢአተ፡ በዲበ፡ ምድር። ወእምዝ፡ ይቤሎ፡ ለውእቱ፡ መፃጕዕ። ተንሥእ፡ ወንሣእ፡ ወጹር፡ ዐራተከ፡ ወእቱ፡ ቤተከ።</l>
         <l n="7">
            <ref target="http://classic.net.bible.org/verse.php?book=Mat&amp;chapter=9&amp;verse=7"/>ወተንሢኦ፡ ነሥአ፡ ዐራቶ፡ ወሖረ፡ ቤቶ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=9&amp;verse=8"/>ወርእዮሙ፡ ሕዝብ፡ አንከሩ፡ ወአእኰትዎ፡ ለእግዚአብሔር። ዘወሀበ፡ ዘከመ፡ ዝ፡ ሥልጣነ፡ ለሰብእ።</l>
         <l>ዘከመ፡ ተጸውዐ፡ ማቴዎስ</l>
         <l n="9">
            <ref target="http://classic.net.bible.org/verse.php?book=Mat&amp;chapter=9&amp;verse=9"/>ወኀሊፎ፡ እግዚእ፡ ኢየሱስ፡ እምህየ፡ ረከበ፡ ብእሴ። እንዘ፡ ይነብር፡ ውስተ፡ ምጽባሕ፡ ዘስሙ፡ ማቴዎስ። ወይቤሎ፡ ትልወኒ፡ ወተንሢኦ፡ ተለዎ።</l>
         <l n="10">
            <ref target="http://classic.net.bible.org/verse.php?book=Mat&amp;chapter=9&amp;verse=10"/>ወእንዘ፡ ይረፍቅ፡ ውስተ፡ ቤተ፡ ስምዖን፡ ናሁ። መጽኡ፡ ብዙኃን፡ መጸብሓን፡ ወኃጥኣን። ወረፈቁ፡ ምስለ፡ እግዚእ፡ ኢየሱስ፡ ወአርዳኢሁ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=9&amp;verse=11"/>ወርእዮሙ፡ ፈሪሳውያን፡ ይቤልዎሙ፡ ለአርዳኢሁ። ለምንት፡ ምስለ፡ መጸብሓን፡ ወኃጥኣን፡ ይበልዕ፡ ሊቅክሙ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=9&amp;verse=12"/>ወሰሚዖ፡ እግዚእ፡ ኢየሱስ፡ ይቤሎሙ። ሕሙማን፡ ይፈቅድዎ፡ ለዐቃቤ፡ ሥራይ፡ ወአኮ፡ ጥዑያን።</l>
         <l n="13">
            <ref target="http://classic.net.bible.org/verse.php?book=Mat&amp;chapter=9&amp;verse=13"/>ሑሩ፡ ወአእምሩ፡ ምንት፡ ውእቱ፡ ዘይቤ፡ ምጽዋተ፡ አበድር፡ እመሥዋዕተ። እስመ፡ ኢመጻእኩ፡ እጸውዕ፡ ጻድቃነ፡ አላ፡ ኃጥኣነ፡ ለንስሓ።</l>
         <l>በእንተ፡ ዘከመ፡ ይደልዎሙ፡ ለክርስቲያን፡ ጸዊመ</l>
         <l n="14">
            <ref target="http://classic.net.bible.org/verse.php?book=Mat&amp;chapter=9&amp;verse=14"/>ወእምዝ፡ መጽኡ፡ ኀቤሁ፡ አርዳኢሁ፡ ለዮሐንስ፡ ወይቤልዎ። ንሕነ፡ ወፈሪሳውያን፡ ንጸውም፡ ብዙኀ፡ ወአርዳኢከሰ፡ በእፎ፡ ኢይጸውሙ።</l>
         <l n="15">
            <ref target="http://classic.net.bible.org/verse.php?book=Mat&amp;chapter=9&amp;verse=15"/>ወይቤሎሙ፡ እግዚእ፡ ኢየሱስ፡ ኢይክሉ፡ ደቂቁ፡ ለመርዓዊ፡ ጸዊመ፡ ወላህዎ። አምጣነ፡ ሀሎ፡ መርዓዊ፡ ምስሌሆሙ። ወባሕቱ፡ ይመጽእ፡ መዋዕለ፡ አመ፡ ይነሥእዎ፡ ለመርዓዊ፡ እምኔሆሙ። ውእተ፡ አሚረ፡ ይጸውሙ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=9&amp;verse=16"/>ወአልቦ፡ ዘይጠቅብ፡ ግምደ፡ ደርግሐ፡ ውስተ፡ ስጠተ፡ ልብስ፡ ብሉይ። እስመ፡ ይትማላእ፡ ሕያዎ፡ ለልብስ፡ ወያዐብዮ፡ ለስጠቱ። ወፈድፋደ፡ ይከውን፡ ስጠቱ፡ ዐቢየ።</l>
         <l n="17">
            <ref target="http://classic.net.bible.org/verse.php?book=Mat&amp;chapter=9&amp;verse=17"/>ወኢይወድዩ፡ ወይነ፡ ሐዲሰ፡ ውስተ፡ ዝቅ፡ ብሉይ። ወእመ፡ አኮሰ፡ ዝቁ፡ ይነቅዕ፡ ወወይኑሂ፡ ይትከዐው፡ ወዝቁሂ፡ ይትሀጐል። ወባሕቱ፡ ለወይንሰ፡ ሐዲስ፡ ውስተ፡ ዝቅ፡ ሐዲስ፡ ይወድይዎ። ወይትዐቀቡ፡ ክልኤሆሙ፡ በበይናቲሆሙ፡ ኅቡረ።</l>
         <l>በእንተ፡ ወለተ፡ መጋቤ፡ ምኵራብ</l>
         <l n="18">
            <ref target="http://classic.net.bible.org/verse.php?book=Mat&amp;chapter=9&amp;verse=18"/>ወእንዘ፡ ዘንተ፡ ይነግሮሙ፡ ናሁ፡ መጽአ፡ አሐዱ፡ መኰንን። ወሰገደ፡ ሎቱ፡ እንዘ፡ ይብል፡ ወለትየ፡ ይእዜ፡ ሞተት። ወባሕቱ፡ ነዐ፡ አንብር፡ እዴከ፡ ላዕሌሃ፡ ወተሐዩ።</l>
         <l n="19">
            <ref target="http://classic.net.bible.org/verse.php?book=Mat&amp;chapter=9&amp;verse=19"/>ወተንሥአ፡ እግዚእ፡ ኢየሱስ፡ ወሖረ። ወተለውዎ፡ ብዙኃን፡ ሰብእ፡ ወአርዳኢሁኒ፡ ምስሌሁ።</l>
         <l>በእንተ፡ ወለተ፡ ኢያኢሮስ፡ ወበእንተ፡ ዘይውሕዛ፡ ደም</l>
         <l n="20">
            <ref target="http://classic.net.bible.org/verse.php?book=Mat&amp;chapter=9&amp;verse=20"/>ወናሁ፡ ብእሲት፡ እንተ፡ ደም፡ ይውሕዛ፡ እምዐሠርቱ፡ ወክልኤቱ፡ ክረምት። መጽአት፡ ወቆመት፡ እንተ፡ ድኅሬሁ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=9&amp;verse=21"/>ወገሰሰት፡ ጽንፈ፡ ልብሱ፡ እንዘ፡ ትብል፡ በልባ። እምከመ፡ ገሰስኩ፡ ጽንፈ፡ ልብሱ፡ አሐዩ።</l>
         <l n="22">
            <ref target="http://classic.net.bible.org/verse.php?book=Mat&amp;chapter=9&amp;verse=22"/>ወተመይጦቶ፡ እግዚእ፡ ኢየሱስ፡ ርእያ፡ ወይቤላ። ተአመኒ፡ ወለትየ፡ ሃይማኖትኪ፡ አሕየወተኪ። ወሐይወት፡ ይእቲ፡ ብእሲት፡ ሶቤሃ።</l>
         <l n="23">
            <ref target="http://classic.net.bible.org/verse.php?book=Mat&amp;chapter=9&amp;verse=23"/>ወበጺሖ፡ እግዚእ፡ ኢየሱስ፡ ቤቶ፡ ለውእቱ፡ መኰንን። ርእየ፡ መብክያነ፡ ወሰብእ፡ እንዘ፡ ይትሀወኩ፡ ወያስቆቅዉ።</l>
         <l n="24">
            <ref target="http://classic.net.bible.org/verse.php?book=Mat&amp;chapter=9&amp;verse=24"/>ወይቤሎሙ፡ ተገሐሡ፡ እስመ፡ አኮ፡ ዘሞተት፡ ሕፃን፡ አላ፡ ትነውም። ወሠሐቅዎ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=9&amp;verse=25"/>ወእምዘወፅኡ፡ ሰብእ፡ ቦአ። ወአኀዛ፡ እዴሃ፡ ወተንሥአት፡ ሕፃን።</l>
         <l n="26">
            <ref target="http://classic.net.bible.org/verse.php?book=Mat&amp;chapter=9&amp;verse=26"/>ወወፅአ፡ ስሙዓተ፡ ነገሩ፡ ውስተ፡ ኵሉ፡ በሓውርት።</l>
         <l>በእንተ፡ ክልኤቱ፡ ዕዉራን</l>
         <l n="27">
            <ref target="http://classic.net.bible.org/verse.php?book=Mat&amp;chapter=9&amp;verse=27"/>ወኀሊፎ፡ እግዚእ፡ ኢየሱስ፡ እምህየ። ተለውዎ፡ ክልኤቱ፡ ዕዉራን፡ እንዘ፡ ይጸርሑ። ወይብሉ፡ ተሣሀለነ፡ ወልደ፡ ዳዊት።</l>
         <l n="28">
            <ref target="http://classic.net.bible.org/verse.php?book=Mat&amp;chapter=9&amp;verse=28"/>ወበዊኦ፡ ቤተ፡ መጽኡ፡ ኀቤሁ፡ እሙንቱ፡ ዕዉራን። ወይቤሎሙ፡ እግዚእ፡ ኢየሱስ፡ ተአምኑሁ፡ ከመ፡ እክል፡ ዘንተ፡ ገቢረ። ወይብልዎ፡ እወ፡ እግዚኦ።</l>
         <l n="29">
            <ref target="http://classic.net.bible.org/verse.php?book=Mat&amp;chapter=9&amp;verse=29"/>ወገሰሶሙ፡ አዕይንቲሆሙ፡ እንዘ፡ ይብል። በከመ፡ ሃይማኖትክሙ፡ ይኩንክሙ። ወሶቤሃ፡ ተከሥታ፡ አዕይንቲሆሙ።</l>
         <l n="30">
            <ref target="http://classic.net.bible.org/verse.php?book=Mat&amp;chapter=9&amp;verse=30"/>ወገሠጾሙ፡ እግዚእ፡ ኢየሱስ፡ ወይቤሎሙ። ዑቁ፡ ኢትንግሩ፡ ወኢ፡ ለመኑሂ።</l>
         <l n="31">
            <ref target="http://classic.net.bible.org/verse.php?book=Mat&amp;chapter=9&amp;verse=31"/>ወወፂኦሙ፡ ነገሩ፡ ውስተ፡ ኵሉ፡ በሓውርት።</l>
         <l>በእንተ፡ ጽሙም፡ ዘጋኔን፡ ወበሃም</l>
         <l n="32">
            <ref target="http://classic.net.bible.org/verse.php?book=Mat&amp;chapter=9&amp;verse=32"/>ወእምዝ፡ ወፅኡ፡ እሙንቱ። አምጽኡ፡ ኀቤሁ፡ ብእሴ፡ ዘጋኔን፡ ጽሙመ፡ ወበሃመ።</l>
         <l n="33">
            <ref target="http://classic.net.bible.org/verse.php?book=Mat&amp;chapter=9&amp;verse=33"/>ወወፂኦ፡ ጋኔኑ፡ ነበበ፡ ውእቱ፡ በሃም፡ ወጽሙም፡ ሰምዐ። ወአንከሩ፡ ሰብእ፡ እንዘ፡ ይብሉ፡ ግሙራ፡ ኢያስተርአየ። ዘከመ፡ ዝ፡ በውስተ፡ እስራኤል።</l>
         <l n="34">
            <ref target="http://classic.net.bible.org/verse.php?book=Mat&amp;chapter=9&amp;verse=34"/>ወፈሪሳውያንሰ፡ ይቤሉ፡ በመልአኮሙ፡ ለአጋንንት፡ ያወፅኦሙ፡ ለአጋንንት።</l>
         <l>ዘከመ፡ አንሶሰወ፡ ውስተ፡ ገሊላ</l>
         <l n="35">
            <ref target="http://classic.net.bible.org/verse.php?book=Mat&amp;chapter=9&amp;verse=35"/>ወአንሶሰወ፡ እግዚእ፡ ኢየሱስ፡ ውስተ፡ ኵሉ፡ አህጉር፡ ወበሓውርት። እንዘ፡ ይሜህር፡ በምኵራባቲሆሙ፡ ወይሰብክ፡ ወንጌለ፡ መንግሥት። ወይፌውስ፡ ኵሎ፡ ድዉያነ፡ ወኵሎ፡ ሕሙማነ፡ ዘውስተ፡ ሕዝብ።</l>
         <l n="36">
            <ref target="http://classic.net.bible.org/verse.php?book=Mat&amp;chapter=9&amp;verse=36"/>ወርእዮ፡ ብዙኃነ፡ ሰብአ፡ አምሐርዎ፡ ወተሣሀሎሙ። እስመ፡ ስሩሓን፡ እሙንቱ። ወግዱፋን፡ ከመ፡ አባግዕ፡ ዘአልቦ፡ ኖላዊ።</l>
         <l n="37">
            <ref target="http://classic.net.bible.org/verse.php?book=Mat&amp;chapter=9&amp;verse=37"/>ወይቤሎሙ፡ ለአርዳኢሁ፡ ማእረሩሰ፡ ብዙኅ፡ ወገባሩ፡ ኅዳጥ።</l>
         <l n="38">
            <ref target="http://classic.net.bible.org/verse.php?book=Mat&amp;chapter=9&amp;verse=38"/>ሰአልዎ፡ እንከ፡ ለበዓለ፡ ማእረር፡ ከመ፡ ይወስክ፡ ገባረ፡ ለማእረሩ።</l>
      </ab>
   </div>
   <div type="textpart" subtype="chapter" n="10" xml:id="chapter10">
      <label>ምዕራፍ 10</label>
      <ab>
         <l>በእንተ፡ ዘአዘዞሙ፡ ለሐዋርያት</l>
         <l n="1">
            <ref target="http://classic.net.bible.org/verse.php?book=Mat&amp;chapter=10&amp;verse=1"/>ወጸውዖሙ፡ ለዐሠርቱ፡ ወክልኤቱ፡ አርዳኢሁ። ወወሀቦሙ፡ ሥልጣነ፡ ዲበ፡ መናፍስት፡ ርኩሳን። ከመ፡ ያውፅእዎሙ፡ ወይፈውሱ፡ ኵሎ፡ ድዉያነ፡ ወሕሙማነ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=10&amp;verse=2"/>ወለዐሠርቱ፡ ወክልኤቱ፡ ሐዋርያት፡ ከመ፡ ዝ፡ አስማቲሆሙ። ቀዳሚ፡ ስምዖን፡ ዘተሰምየ፡ ጴጥሮስ፡ ወእንድርያስ፡ እኁሁ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=10&amp;verse=3"/>ወያዕቆብ፡ ወልደ፡ ዘብዴዎስ፡ ወዮሐንስ፡ እኁሁ። ፊልጶስ፡ ወበርተሎሜዎስ፡ ቶማስ፡ ወማቴዎስ፡ መጸብሓዊ። ወያዕቆብ፡ ወልደ፡ እልፍዮስ፡ ወልብድዮስ፡ ዘተሰምየ፡ ታዴዎስ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=10&amp;verse=4"/>ወስምዖን፡ ቀነናዊ፡ ወይሁዳ፡ አስቆሮታዊ፡ ዘአግብኦ።</l>
         <l n="5">
            <ref target="http://classic.net.bible.org/verse.php?book=Mat&amp;chapter=10&amp;verse=5"/>እሎንተ፡ ዐሠርተ፡ ወክልኤተ፡ ፈነዎሙ፡ እግዚእ፡ ኢየሱስ። ወአዘዞሙ፡ እንዘ፡ ይብል፡ ፍኖተ፡ አሕዛብ፡ ኢትሑሩ። ወሀገረ፡ ሳምር፡ ኢትባኡ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=10&amp;verse=6"/>ወሑሩ፡ ባሕቱ፡ ኀበ፡ አባግዕ፡ ዘተሀጕላ፡ ዘቤተ፡ እስራኤል።</l>
         <l n="7">
            <ref target="http://classic.net.bible.org/verse.php?book=Mat&amp;chapter=10&amp;verse=7"/>ወሐዊረክሙ፡ ስብኩ፡ እንዘ፡ ትብሉ፡ ቀርበት፡ መንግሥተ፡ ሰማያት።</l>
         <l n="8">
            <ref target="http://classic.net.bible.org/verse.php?book=Mat&amp;chapter=10&amp;verse=8"/>ድዉያነ፡ ፈውሱ፡ ምዉታነ፡ አንሥኡ። እለ፡ ለምጽ፡ አንጽሑ፡ አጋንንተ፡ አውፅኡ። በከንቱ፡ ዘነሣእክሙ፡ በከንቱ፡ ሀቡ። በጸጋ፡ ዘነሣእክሙ፡ በጸጋ፡ ሀቡ።</l>
         <l n="9">
            <ref target="http://classic.net.bible.org/verse.php?book=Mat&amp;chapter=10&amp;verse=9"/>ኢታጥርዩ፡ ለክሙ፡ ወርቀ፡ ወብሩረ። ወኢ፡ ጸሪቀ፡ ውስተ፡ ቅናውቲክሙ።</l>
         <l n="10">
            <ref target="http://classic.net.bible.org/verse.php?book=Mat&amp;chapter=10&amp;verse=10"/>ወኢ፡ ጽፍነተ፡ ለፍኖት፡ ወኢ፡ ክልኤ፡ ክዳናተ። ወኢ፡ አሣእነ፡ ወኢ፡ በትረ፡ እስመ፡ ይደልዎ፡ ዐስቡ፡ ለዘይትቀነይ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=10&amp;verse=11"/>ወውስተ፡ ሀገር፡ እንተ፡ ቦእክሙ። ወእመኒ፡ አብያት፡ ተሰአሉ፡ ወበሉ። ለመኑ፡ ይደልዎ፡ ሰላም፡ በውስቴታ። ወህየ፡ ኅድሩ፡ እስከ፡ አመ፡ ትወፅኡ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=10&amp;verse=12"/>ወበዊአክሙ፡ ውስተ፡ ቤት፡ ተአምኅዎሙ። ወለእመ፡ ይደልዎ፡ ለውእቱ፡ ቤት። ይኅድር፡ ሰላምክሙ፡ ላዕሌሁ።</l>
         <l n="13">
            <ref target="http://classic.net.bible.org/verse.php?book=Mat&amp;chapter=10&amp;verse=13"/>ወእመሰ፡ ኢይደልዎ፡ ይግባእ፡ ሰላምክሙ፡ ላዕሌክሙ።</l>
         <l n="14">
            <ref target="http://classic.net.bible.org/verse.php?book=Mat&amp;chapter=10&amp;verse=14"/>ወለዘሰ፡ ኢተወክፈክሙ፡ ወኢሰምዐክሙ፡ ነገረክሙ። ወፂአክሙ፡ አፍኣ፡ እምውእቱ፡ ቤት፡ ወእምይእቲ፡ ሀገር። ንግፉ፡ ጸበለ፡ እገሪክሙ።</l>
         <l n="15">
            <ref target="http://classic.net.bible.org/verse.php?book=Mat&amp;chapter=10&amp;verse=15"/>አማን፡ እብለክሙ፡ ከመ፡ ይረክባ፡ ሣሕተ፡ ምድረ፡ ሰዶም፡ ወገሞራ። አመ፡ ዕለተ፡ ደይን፡ ፈድፋደ፡ እምይእቲ፡ ሀገር።</l>
         <l n="16">
            <ref target="http://classic.net.bible.org/verse.php?book=Mat&amp;chapter=10&amp;verse=16"/>ወናሁ፡ አነ፡ እፌንወክሙ፡ ከመ፡ አባግዕ፡ ማእከለ፡ ተኵላት። ኩኑ፡ እንከ፡ ጠቢባነ፡ ከመ፡ አርዌ፡ ምድር፡ ወየዋሃነ፡ ከመ፡ ርግብ።</l>
         <l n="17">
            <ref target="http://classic.net.bible.org/verse.php?book=Mat&amp;chapter=10&amp;verse=17"/>ወተዐቀቡ፡ እምሰብእ፡ እኩያን፡ እስመ፡ ያገብኡክሙ፡ ውስተ፡ አዕዋዳት። ወይቀሥፉክሙ፡ በመኳርብቲሆሙ።</l>
         <l n="18">
            <ref target="http://classic.net.bible.org/verse.php?book=Mat&amp;chapter=10&amp;verse=18"/>ወያገብኡክሙ፡ ኀበ፡ መሳፍንት፡ ወነገሥት፡ በእንቲኣየ። ከመ፡ ይኩን፡ ስምዐ፡ ላዕሌሆሙ፡ ወላዕለ፡ አሕዛብ።</l>
         <l n="19">
            <ref target="http://classic.net.bible.org/verse.php?book=Mat&amp;chapter=10&amp;verse=19"/>ወሶበ፡ ያገብኡክሙ፡ ኢተኀልዩ፡ ዘትነብቡ፡ ወዘትትናገሩ። እስመ፡ ይትወሀበክሙ፡ በይእቲ፡ ሰዓት፡ ዘትትናገሩ።</l>
         <l n="20">
            <ref target="http://classic.net.bible.org/verse.php?book=Mat&amp;chapter=10&amp;verse=20"/>እስመ፡ ኢኮንክሙ፡ አንትሙ፡ ዘትነብቡ። አላ፡ መንፈሱ፡ ለአቡክሙ፡ ሰማያዊ። ውእቱ፡ ይትናገር፡ በላዕሌክሙ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=10&amp;verse=21"/>ወያገብእ፡ እኅው፡ እኅዋሁ፡ ለሞት፡ ወአብኒ፡ ውሉዶ። ወይትነሥኡ፡ ውሉድ፡ ላዕለ፡ አዝማዲሆሙ፡ ወይቀትልዎሙ።</l>
         <l n="22">
            <ref target="http://classic.net.bible.org/verse.php?book=Mat&amp;chapter=10&amp;verse=22"/>ወትከውኑ፡ ጽሉኣነ፡ በኀበ፡ ኵሉ፡ ሰብእ፡ በእንተ፡ ስምየ። ወዘሰ፡ አዝለፈ፡ ትዕግሥቶ፡ ውእቱ፡ ይድኅን።</l>
         <l n="23">
            <ref target="http://classic.net.bible.org/verse.php?book=Mat&amp;chapter=10&amp;verse=23"/>ወሶበ፡ ይሰድዱክሙ፡ እምዛቲ፡ ሀገር፡ ጕዩ፡ ውስተ፡ ካልእታ። አማን፡ እብለክሙ፡ ኢይትፌጸማ፡ አህጉረ፡ እስራኤል። እስከ፡ ሶበ፡ ይመጽእ፡ ወልደ፡ ዕጓለ፡ እመሕያው።</l>
         <l n="24">
            <ref target="http://classic.net.bible.org/verse.php?book=Mat&amp;chapter=10&amp;verse=24"/>አልቦ፡ ረድእ፡ ዘየዐቢ፡ እምሊቁ። ወኢ፡ ገብር፡ ዘየዐቢ፡ እምእግዚኡ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=10&amp;verse=25"/>መጠኑ፡ ለረድእ፡ እምከመ፡ ኮነ፡ ከመ፡ ሊቁ፡ ወለገብርኒ፡ ከመ፡ እግዚኡ። ወለእመ፡ ይቤልዎ፡ ለበዓለ፡ ቤት፡ በብዔል፡ ዜቡል፡ ያወፅኦሙ፡ ለአጋንንት። እፎ፡ ፈድፋደ፡ ለሰብአ፡ ቤቱ።</l>
         <l n="26">
            <ref target="http://classic.net.bible.org/verse.php?book=Mat&amp;chapter=10&amp;verse=26"/>ኢትፍርህዎሙኬ፡ እንከ፡ እስመ፡ አልቦ፡ ክዱን፡ ዘኢይትከሠት። ወአልቦ፡ ኅቡእ፡ ዘኢይትዐወቅ።</l>
         <l n="27">
            <ref target="http://classic.net.bible.org/verse.php?book=Mat&amp;chapter=10&amp;verse=27"/>ዘነገርኩክሙ፡ በጽልመት፡ ንግርዎ፡ በብርሃን። ወዘኒ፡ አልኆሰስኩ፡ ውስተ፡ እዝንክሙ፡ ስብክዎ፡ በዲበ፡ አንሕስት።</l>
         <l n="28">
            <ref target="http://classic.net.bible.org/verse.php?book=Mat&amp;chapter=10&amp;verse=28"/>ወኢትፍርህዎሙ፡ ለእለ፡ ይቀትሉ፡ ሥጋክሙ። ወለነፍስክሙሰ፡ ኢይክሉ፡ ቀቲሎታ። ወባሕቱ፡ ፍርህዎ፡ ለዘቦ፡ ሥልጣን። ወይክል፡ እምድኅረ፡ ቀተለ፡ ነፍሰ፡ ወሥጋ፡ ኅቡረ፡ አህጕሎ፡ በውስተ፡ ገሃነም።</l>
         <l n="29">
            <ref target="http://classic.net.bible.org/verse.php?book=Mat&amp;chapter=10&amp;verse=29"/>አኮኑ፡ ክልኤቲ፡ አዕዋፍ፡ ይሠየጣ፡ በክልኤ፡ ጸሪቀ፡ አሶርዮን። ወአሐቲ፡ እምኔሆን፡ ኢትወድቅ፡ ውስተ፡ ምድር። ዘእንበለ፡ ያእምር፡ አቡክሙ፡ ሰማያዊ።</l>
         <l n="30">
            <ref target="http://classic.net.bible.org/verse.php?book=Mat&amp;chapter=10&amp;verse=30"/>ወለክሙሰ፡ ሥዕርተ፡ ርእስክሙኒ፡ ኵሉ፡ ኍሉቅ፡ ውእቱ።</l>
         <l n="31">
            <ref target="http://classic.net.bible.org/verse.php?book=Mat&amp;chapter=10&amp;verse=31"/>ኢትፍርሁኬ፡ እስመ፡ እምብዙኅ፡ አዕዋፍ፡ ትኄይሱ፡ አንትሙ።</l>
         <l n="32">
            <ref target="http://classic.net.bible.org/verse.php?book=Mat&amp;chapter=10&amp;verse=32"/>ኵሉ፡ ዘየአምን፡ ብየ፡ በቅድመ፡ ሰብእ። አነኒ፡ አአምኖ፡ በቅድመ፡ አቡየ፡ ዘበሰማያት።</l>
         <l n="33">
            <ref target="http://classic.net.bible.org/verse.php?book=Mat&amp;chapter=10&amp;verse=33"/>ወለዘሰ፡ ክሕደኒ፡ በቅድመ፡ ሰብእ። አነኒ፡ እክሕዶ፡ በቅድመ፡ አቡየ፡ ዘበሰማያት።</l>
         <l n="34">
            <ref target="http://classic.net.bible.org/verse.php?book=Mat&amp;chapter=10&amp;verse=34"/>ኢይምሰልክሙ፡ ዘአምጻእኩ፡ ሰላመ፡ ለምድር፡ አላ፡ መጥባሕተ።</l>
         <l n="35">
            <ref target="http://classic.net.bible.org/verse.php?book=Mat&amp;chapter=10&amp;verse=35"/>ወመጻእኩሰ፡ እፍልጥ፡ ብእሴ፡ እምአቡሁ። ወወለተኒ፡ እምእማ፡ ወመርዓተኒ፡ እምሐማታ። ወሰብአ፡ ቤቱ፡ ይፃረሮ፡ ለሰብእ።</l>
         <l n="36">
            <ref target="http://classic.net.bible.org/verse.php?book=Mat&amp;chapter=10&amp;verse=36"/>ዘያፈቅር፡ አባሁ፡ ወእሞ፡ እምኔየ። ኢይደሉ፡ ሊተ፡ ወኢይክል፡ ይፀመደኒ።</l>
         <l n="37">
            <ref target="http://classic.net.bible.org/verse.php?book=Mat&amp;chapter=10&amp;verse=37"/>ወዘያፈቅር፡ ወልዶ፡ ወወለቶ፡ እምኔየ። ኢይደሉ፡ ሊተ፡ ወኢይክል፡ ይፀመደኒ።</l>
         <l n="38">
            <ref target="http://classic.net.bible.org/verse.php?book=Mat&amp;chapter=10&amp;verse=38"/>ወኢያጥብዐ፡ ወዘኢነሥአ፡ መስቀለ፡ ሞቱ፡ ወዘኢተለወ፡ ድኅሬየ። ኢይደሉ፡ ሊተ፡ ወኢይክል፡ ይፀመደኒ።</l>
         <l n="39">
            <ref target="http://classic.net.bible.org/verse.php?book=Mat&amp;chapter=10&amp;verse=39"/>ዘረከባ፡ ለነፍሱ፡ ለይግድፋ። ወዘሰ፡ ገደፋ፡ ለነፍሱ፡ በእንቲኣየ፡ ይረክባ።</l>
         <l n="40">
            <ref target="http://classic.net.bible.org/verse.php?book=Mat&amp;chapter=10&amp;verse=40"/>ዘኪያክሙ፡ ተወክፈ፡ ኪያየ፡ ተወክፈ። ወዘኪያየ፡ ተወክፈ፡ ተወክፎ፡ ለዘፈነወኒ።</l>
         <l n="41">
            <ref target="http://classic.net.bible.org/verse.php?book=Mat&amp;chapter=10&amp;verse=41"/>ዘተወክፈ፡ ነቢየ፡ በስመ፡ ነቢይ፡ ዐስበ፡ ነቢይ፡ ይነሥእ። ወዘተወክፈ፡ ጻድቀ፡ በስመ፡ ጻድቅ፡ ዐስበ፡ ጻድቅ፡ ይነሥእ።</l>
         <l n="42">
            <ref target="http://classic.net.bible.org/verse.php?book=Mat&amp;chapter=10&amp;verse=42"/>ወዘአስተየ፡ ለአሐዱ፡ እምእሉ፡ ንኡሳን፡ ጽዋዐ፡ ማይ፡ ቈሪር። ባሕቲቶ፡ በስመ፡ ረድእየ። አማን፡ እብለክሙ፡ ኢየሀጕል፡ ዐስቦ።</l>
      </ab>
   </div>
   <div type="textpart" subtype="chapter" n="11" xml:id="chapter11">
      <label>ምዕራፍ 11</label>
      <ab>
         <l>በእንተ፡ እለ፡ ተፈነዉ፡ እምኀበ፡ ዮሐንስ</l>
         <l n="1">
            <ref target="http://classic.net.bible.org/verse.php?book=Mat&amp;chapter=11&amp;verse=1"/>ወሶበ፡ ፈጸመ፡ እግዚእ፡ ኢየሱስ፡ አዝዞቶሙ፡ ለዐሠርቱ፡ ወክልኤቱ፡ አርዳኢሁ። ኀለፈ፡ እምህየ፡ ከመ፡ ይምሀር፡ ወይስብክ፡ ውስተ፡ አህጉሪሆሙ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=11&amp;verse=2"/>ወሰሚዖ፡ ዮሐንስ፡ ምግባሮ፡ ለእግዚእ፡ ኢየሱስ፡ እንዘ፡ ሀሎ፡ በቤተ፡ ሞቅሕ። ፈነወ፡ ኀቤሁ፡ ክልኤተ፡ እምአርዳኢሁ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=11&amp;verse=3"/>ወይቤሎ፡ አንተኑ፡ ዘትመጽእ፡ ወቦኑ፡ ካልእ፡ ዘንሴፎ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=11&amp;verse=4"/>ወአውሥአ፡ እግዚእ፡ ኢየሱስ፡ ወይቤሎሙ። ሐዊረክሙ፡ ዜንውዎ፡ ለዮሐንስ፡ ዘርኢክሙ፡ ወዘሰማዕክሙ።</l>
         <l n="5">
            <ref target="http://classic.net.bible.org/verse.php?book=Mat&amp;chapter=11&amp;verse=5"/>ዕዉራን፡ ይሬእዩ፡ ሐንካሳን፡ የሐውሩ። እለ፡ ለምጽ፡ ይነጽሑ፡ ወጽሙማን፡ ይሰምዑ። ምዉታን፡ ይትነሥኡ፡ ወነዳያን፡ ይዜነዉ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=11&amp;verse=6"/>ወብፁዕ፡ ውእቱ፡ ዘኢተዐቅፈ፡ ብየ።</l>
         <l>ዘከመ፡ ወደሶ፡ እግዚእ፡ ኢየሱስ፡ ለዮሐንስ፡ መጥምቅ</l>
         <l n="7">
            <ref target="http://classic.net.bible.org/verse.php?book=Mat&amp;chapter=11&amp;verse=7"/>ወእምድኅረ፡ ኀለፉ፡ ላእካነ፡ ዮሐንስ። አኀዘ፡ እግዚእ፡ ኢየሱስ፡ ይቤሎሙ፡ ለአሕዛብ፡ በእንተ፡ ዮሐንስ፡ መጥምቅ። ምንትኑመ፡ ወፃእክሙ፡ ገዳመ፡ ትርአዩ፡ ብርዐኑ፡ ዘይትሐወስ፡ እምነፋስ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=11&amp;verse=8"/>ወምንትኑመ፡ ወፃእክሙ፡ ትርአዩ፡ ብእሴኑ፡ ዘርሡይ፡ በቀጠንት፡ አልባስ። እለሰ፡ ቀጠንተ፡ ይለብሱ፡ ናሁ፡ ውስተ፡ አብያተ፡ ነገሥት፡ ሀለዉ።</l>
         <l n="9">
            <ref target="http://classic.net.bible.org/verse.php?book=Mat&amp;chapter=11&amp;verse=9"/>ወምንትኑመ፡ ወፃእክሙ፡ ትርአዩ፡ ነቢየኑ፡ እወ፡ እብለክሙ። ወዝንቱ፡ ፈድፋደ፡ የዐቢ፡ እምነቢያት።</l>
         <l n="10">
            <ref target="http://classic.net.bible.org/verse.php?book=Mat&amp;chapter=11&amp;verse=10"/>እስመ፡ ዝንቱ፡ ውእቱ፡ ዘበእንቲኣሁ፡ ተጽሕፈ። ናሁ፡ አነ፡ እፌኑ፡ መልአክየ፡ ቅድመ፡ ገጽከ። ዘይጸይሕ፡ ፍኖተከ፡ በቅድሜከ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=11&amp;verse=11"/>አማን፡ እብለክሙ፡ ኢተንሥአ፡ እምትውልደ፡ አንስት፡ ዘየዐቢ፡ እምዮሐንስ፡ መጥምቅ። ወበመንግሥተ፡ ሰማያትሰ፡ ዘይንእሶ፡ የዐብዮ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=11&amp;verse=12"/>ወእመዋዕለ፡ ዮሐንስ፡ መጥምቅ፡ እስከ፡ ይእዜ። ትትገፋዕ፡ መንግሥተ፡ ሰማያት፡ ወግፉዓን፡ ይትማሠጥዋ።</l>
         <l n="13">
            <ref target="http://classic.net.bible.org/verse.php?book=Mat&amp;chapter=11&amp;verse=13"/>እስመ፡ ኵሎሙ፡ ኦሪት፡ ወነቢያት፡ እስከ፡ ዮሐንስ፡ ተነበዩ።</l>
         <l n="14">
            <ref target="http://classic.net.bible.org/verse.php?book=Mat&amp;chapter=11&amp;verse=14"/>ወእመሰ፡ ትፈቅዱ፡ ትትወከፍዎ። ዝ፡ ውእቱ፡ ኤልያስ፡ ዘሀለዎ፡ ይምጻእ።</l>
         <l n="15">
            <ref target="http://classic.net.bible.org/verse.php?book=Mat&amp;chapter=11&amp;verse=15"/>ዘቦ፡ እዝን፡ ሰሚዐ፡ ለይስማዕ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=11&amp;verse=16"/>በመኑ፡ አስተማስሎሙ፡ ለሰብአ፡ ዛቲ፡ ትውልድ። ይመስሉ፡ ደቂቀ፡ እለ፡ ይነብሩ፡ ውስተ፡ ምሥያጥ፡ ወይጼውዑ፡ ቢጾሙ።</l>
         <l n="17">
            <ref target="http://classic.net.bible.org/verse.php?book=Mat&amp;chapter=11&amp;verse=17"/>ወይብልዎሙ፡ ሐለይነ፡ ለክሙ፡ ወኢዘፈንክሙ። አስቆቀውነሂ፡ ለክሙ፡ ወኢበከይክሙ።</l>
         <l n="18">
            <ref target="http://classic.net.bible.org/verse.php?book=Mat&amp;chapter=11&amp;verse=18"/>እስመ፡ መጽአ፡ ዮሐንስ፡ እንዘ፡ ኢይበልዕ፡ ወኢይሰቲ። ወይቤልዎ፡ ጋኔን፡ ቦቱ።</l>
         <l n="19">
            <ref target="http://classic.net.bible.org/verse.php?book=Mat&amp;chapter=11&amp;verse=19"/>ወመጽአ፡ ወልደ፡ ዕጓለ፡ እመሕያው፡ እንዘ፡ ይበልዕ፡ ወይሰቲ። ወይቤልዎ፡ ነዋ፡ ብእሲ፡ በላዒ፡ ወሰታዬ፡ ወይን። ዐርከ፡ መጸብሓን፡ ወኃጥኣን። ወጸድቀት፡ ጥበብ፡ እምደቂቃ፡ ወእምግባራ።</l>
         <l>ዘከመ፡ ኄሶን፡ ለአህጉር፡ ኢ፡ ነሳሕያት</l>
         <l n="20">
            <ref target="http://classic.net.bible.org/verse.php?book=Mat&amp;chapter=11&amp;verse=20"/>ወእምዝ፡ አኀዘ፡ እግዚእ፡ ኢየሱስ፡ ይኂሶን፡ ለአህጉር። እለ፡ በውስቴቶን፡ ገብረ፡ ኀይለ፡ ብዙኀ፡ እስመ፡ ኢነስሓ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=11&amp;verse=21"/>ወይቤሎን፡ አሌ፡ ለኪ፡ ኰራዚ፡ አሌ፡ ለኪ፡ ቤተሳይዳ። እስመ፡ ሶበሁ፡ በጢሮስ፡ ወበሲዶና፡ ተገብረ፡ ኀይል። ዘተገብረ፡ በውስቴትክን፡ በሠቅ፡ ወበሐመድ፡ እምነስሓ።</l>
         <l n="22">
            <ref target="http://classic.net.bible.org/verse.php?book=Mat&amp;chapter=11&amp;verse=22"/>ወባሕቱ፡ እብለክን፡ ጢሮስ፡ ወሲዶና፡ ይረክባ፡ ሣሕተ። አመ፡ ዕለተ፡ ደይን፡ ፈድፋደ፡ እምኔክን።</l>
         <l n="23">
            <ref target="http://classic.net.bible.org/verse.php?book=Mat&amp;chapter=11&amp;verse=23"/>ወአንቲኒ፡ ቅፍርናሆም፡ ለእመ፡ እስከ፡ ሰማይ፡ ትትሌዐሊ። ሀለወኪ፡ እስከ፡ ሲኦል፡ ትረዲ፡ እስመ፡ ሶበሁ፡ በሰዶም፡ ዘተገብረ፡ ኀይል። ተገብረ፡ በውስቴትኪ፡ እምሀለወት፡ እስከ፡ ዮም።</l>
         <l n="24">
            <ref target="http://classic.net.bible.org/verse.php?book=Mat&amp;chapter=11&amp;verse=24"/>ወባሕቱ፡ እብለኪ፡ ከመ፡ ምድረ፡ ሰዶም፡ ትረክብ፡ ሣሕተ፡ በዕለተ፡ ደይን፡ እምኔኪ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=11&amp;verse=25"/>በይእተ፡ ጊዜ፡ አውሥአ፡ እግዚእ፡ ኢየሱስ፡ ወይቤ። ኣአምነከ፡ አባ፡ እግዚአ፡ ሰማያት፡ ወምድር። እስመ፡ ኀባእኮ፡ ለዝንቱ፡ እምጠቢባን፡ ወእማእምራን፡ ወከሠትኮ፡ ለሕፃናት።</l>
         <l n="26">
            <ref target="http://classic.net.bible.org/verse.php?book=Mat&amp;chapter=11&amp;verse=26"/>እወ፡ አባ፡ እስመ፡ ከማሁ፡ ኮነ፡ ሥምረትከ፡ በቅድሜከ።</l>
         <l n="27">
            <ref target="http://classic.net.bible.org/verse.php?book=Mat&amp;chapter=11&amp;verse=27"/>ኵሉ፡ ተውህበኒ፡ እምኀበ፡ አቡየ። ወአልቦ፡ ዘየአምሮ፡ ለወልድ፡ ዘእንበለ፡ አብ። ወለአብኒ፡ አልቦ፡ ዘየአምሮ፡ ዘእንበለ፡ ወልድ። ወለዘፈቀደ፡ ወልድ፡ ይከሥት፡ ሎቱ።</l>
         <l n="28">
            <ref target="http://classic.net.bible.org/verse.php?book=Mat&amp;chapter=11&amp;verse=28"/>ንዑ፡ ኀቤየ፡ ኵልክሙ፡ ስሩሓን፡ ወጽዑራን፡ ወክቡዳነ፡ ጾር። ወአነ፡ ኣዐርፈክሙ።</l>
         <l n="29">
            <ref target="http://classic.net.bible.org/verse.php?book=Mat&amp;chapter=11&amp;verse=29"/>ንሥኡ፡ አርዑትየ፡ ላዕሌክሙ፡ ወተመሀሩ፡ እምኔየ። ወአእምሩ፡ ከመ፡ የዋህ፡ አነ፡ ወትሑት፡ ልብየ። ወትረክቡ፡ ዕረፍተ፡ ለነፍስክሙ።</l>
         <l n="30">
            <ref target="http://classic.net.bible.org/verse.php?book=Mat&amp;chapter=11&amp;verse=30"/>እስመ፡ አርዑትየኒ፡ ሠናይ፡ ወጾርየኒ፡ ቀሊል፡ ውእቱ።</l>
      </ab>
   </div>
   <div type="textpart" subtype="chapter" n="12" xml:id="chapter12">
      <label>ምዕራፍ 12</label>
      <ab>
         <l>በእንተ፡ ሰዊት</l>
         <l n="1">
            <ref target="http://classic.net.bible.org/verse.php?book=Mat&amp;chapter=12&amp;verse=1"/>ወበውእቱ፡ መዋዕል፡ ኀለፈ፡ እግዚእ፡ ኢየሱስ፡ በሰንበት፡ እንተ፡ መንገለ፡ ገራውህ። ወአርዳኢሁሰ፡ ርኅቡ፡ ወአኀዙ፡ ይምሐዉ፡ ሰዊተ፡ ወይብልዑ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=12&amp;verse=2"/>ወርእዮሙ፡ ፈሪሳውያን፡ ይቤልዎ። ናሁ፡ ርኢ፡ አርዳኢከ፡ ዘይገብሩ፡ ዘኢይከውን፡ ገቢረ፡ በሰንበት።</l>
         <l n="3">
            <ref target="http://classic.net.bible.org/verse.php?book=Mat&amp;chapter=12&amp;verse=3"/>ወይቤሎሙ፡ ኢያንበብክሙኑ፡ ዘገብረ፡ ዳዊት፡ አመ፡ ርኅበ። ውእቱኒ፡ ወእለ፡ ምስሌሁ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=12&amp;verse=4"/>ዘከመ፡ ቦአ፡ ቤቶ፡ ለእግዚአብሔር፡ ወበልዐ፡ ኀባውዘ፡ ቊርባን። ዘኢይከውኖ፡ ለበሊዕ፡ ወኢ፡ ለእለ፡ ምስሌሁ። ዘእንበለ፡ ለካህናት፡ ለባሕቲቶሙ።</l>
         <l n="5">
            <ref target="http://classic.net.bible.org/verse.php?book=Mat&amp;chapter=12&amp;verse=5"/>ወኢያንበብክሙኑ፡ ዘሀሎ፡ ውስተ፡ ኦሪት። ከመ፡ ካህናት፡ እለ፡ ውስተ፡ ቤተ፡ መቅደስ፡ ያረኵስዋ፡ ለሰንበት። ወኢይከውኖሙ፡ ጌጋየ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=12&amp;verse=6"/>ወናሁ፡ እብለክሙ፡ ከመ፡ ዘየዐቢ፡ እምቤተ፡ መቅደስ፡ ሀሎ፡ ዝየ።</l>
         <l n="7">
            <ref target="http://classic.net.bible.org/verse.php?book=Mat&amp;chapter=12&amp;verse=7"/>ሶበሰ፡ ተአምሩ፡ ምንት፡ ውእቱ፡ ዘይቤ፡ ምጽዋተ፡ አበድር፡ እመሥዋዕት። እምኢኰነንክምዎሙ፡ ለእለ፡ ኢይኤብሱ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=12&amp;verse=8"/>እስመ፡ እግዚኣ፡ ውእቱ፡ ለሰንበት፡ ወልደ፡ ዕጓለ፡ እመሕያው።</l>
         <l>በእንተ፡ ዘየብሰት፡ እዴሁ</l>
         <l n="9">
            <ref target="http://classic.net.bible.org/verse.php?book=Mat&amp;chapter=12&amp;verse=9"/>ወፈለሰ፡ እግዚእ፡ ኢየሱስ፡ እምህየ፡ ወቦአ፡ ውስተ፡ ምኵራቦሙ።</l>
         <l n="10">
            <ref target="http://classic.net.bible.org/verse.php?book=Mat&amp;chapter=12&amp;verse=10"/>ወናሁ፡ ሀሎ፡ ብእሲ፡ ዘየብሰት፡ እዴሁ። ወተስእልዎ፡ እንዘ፡ ይብሉ፡ ይከውንኑ፡ በሰንበት፡ ፈውሶ፡ ከመ፡ ያስተዋድይዎ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=12&amp;verse=11"/>ወይቤሎሙ፡ መኑ፡ እምውስቴትክሙ፡ ብእሲ፡ ዘቦቱ፡ አሐዱ፡ በግዕ። ወእመ፡ ወድቆ፡ በሰንበት፡ ውስተ፡ ግብ፡ አኮኑ፡ ይእኅዞ፡ ወያነሥኦ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=12&amp;verse=12"/>እፎ፡ እንከ፡ ፈድፋደ፡ ይኄይስ፡ ሰብእ፡ እምበግዕ። ይከውንኬ፡ በሰንበት፡ ገቢረ፡ ሠናይ።</l>
         <l n="13">
            <ref target="http://classic.net.bible.org/verse.php?book=Mat&amp;chapter=12&amp;verse=13"/>ወእምዝ፡ ይቤሎ፡ ለውእቱ፡ ብእሲ፡ ስፋሕ፡ እዴከ። ወሰፍሐ፡ እዴሁ፡ ወሐይወት፡ ሶቤሃ። ወኮነት፡ ከመ፡ ካልእታ።</l>
         <l n="14">
            <ref target="http://classic.net.bible.org/verse.php?book=Mat&amp;chapter=12&amp;verse=14"/>ወወፂኦሙ፡ ፈሪሳውያን፡ ተማከሩ፡ በእንቲኣሁ፡ ከመ፡ ይቅትልዎ።</l>
         <l>በእንተ፡ አሕይዎቱ፡ ብዙኃነ፡ ሰብአ</l>
         <l n="15">
            <ref target="http://classic.net.bible.org/verse.php?book=Mat&amp;chapter=12&amp;verse=15"/>ወአእሚሮ፡ እግዚእ፡ ኢየሱስ፡ ተግሕሠ፡ እምህየ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=12&amp;verse=16"/>ወተለውዎ፡ ብዙኃን፡ ሰብእ፡ ወአሕየዎሙ፡ ለኵሎሙ። ወገሠጾሙ፡ ከመ፡ ኢያግህድዎ።</l>
         <l n="17">
            <ref target="http://classic.net.bible.org/verse.php?book=Mat&amp;chapter=12&amp;verse=17"/>ከመ፡ ይትፈጸም፡ ዘተብህለ፡ በኢሳይያስ፡ ነቢይ፡ እንዘ፡ ይብል።</l>
         <l n="18">
            <ref target="http://classic.net.bible.org/verse.php?book=Mat&amp;chapter=12&amp;verse=18"/>ናሁ፡ ቊልዔየ፡ ዘኀረይኩ፡ ፍቁርየ፡ ዘሠምረቶ፡ ነፍስየ። ወኣነብር፡ መንፈስየ፡ ላዕሌሁ። ውእቱ፡ ይሜህሮሙ፡ ፍትሕየ፡ ለአሕዛብ። ወኵነኔየ፡ ለሕዝብ፡ ይነግር።</l>
         <l n="19">
            <ref target="http://classic.net.bible.org/verse.php?book=Mat&amp;chapter=12&amp;verse=19"/>ኢይደምፅ፡ ወኢይጸርሕ፡ ወአልቦ፡ ዘይሰምዕ፡ ቃሎ። እንዘ፡ ይሜህር፡ በምኵራብ።</l>
         <l n="20">
            <ref target="http://classic.net.bible.org/verse.php?book=Mat&amp;chapter=12&amp;verse=20"/>ብርዐ፡ ቅጥቁጠ፡ ኢይሰብር፡ ወሱዐኒ፡ ዘይጠይስ፡ ኢያጠፍእ። እስከ፡ ያገብእ፡ ፍትሐ፡ መዊኦቱ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=12&amp;verse=21"/>ወበስመ፡ ዚኣሁ፡ አሕዛብ፡ ይትአመኑ።</l>
         <l>በእንተ፡ ዘጋኔን፡ ዕዉር፡ ወጽሙም፡ ወበሃም</l>
         <l n="22">
            <ref target="http://classic.net.bible.org/verse.php?book=Mat&amp;chapter=12&amp;verse=22"/>ወእምዝ፡ አምጽኡ፡ ሎቱ፡ ዘጋኔን፡ ዕዉረ፡ ወጽሙመ፡ ወበሃም። ወፈወሶ፡ እስከ፡ ውእቱ፡ ዕዉር፡ ወጽሙም፡ ወበሃም፡ ነበበሂ፡ ወርእየሂ፡ ወሰምዐሂ።</l>
         <l n="23">
            <ref target="http://classic.net.bible.org/verse.php?book=Mat&amp;chapter=12&amp;verse=23"/>ወቀደሙ፡ ኵሎሙ፡ አሕዛብ፡ ወይቤሉ። አኮኑ፡ ዝንቱ፡ ወልደ፡ ዳዊት።</l>
         <l n="24">
            <ref target="http://classic.net.bible.org/verse.php?book=Mat&amp;chapter=12&amp;verse=24"/>ወፈሪሳውያንሰ፡ ሰሚዖሙ፡ ይቤሉ፡ ዝንቱሰ፡ ኢያወፅእ፡ አጋንንተ። ዘእንበለ፡ በብዔል፡ ዜቡል፡ መልአኮሙ፡ ለአጋንንት።</l>
         <l n="25">
            <ref target="http://classic.net.bible.org/verse.php?book=Mat&amp;chapter=12&amp;verse=25"/>ወአእሚሮ፡ እግዚእ፡ ኢየሱስ፡ ኅሊናሆሙ፡ ይቤሎሙ። ኵላ፡ መንግሥት፡ እንተ፡ ትትናፈቅ፡ በበይናቲሃ፡ ትማስን። ወኵላ፡ ሀገር፡ ወእመሂ፡ ቤት፡ እንተ፡ ትትናፈቅ፡ በበይናቲሃ፡ ኢትቀውም።</l>
         <l n="26">
            <ref target="http://classic.net.bible.org/verse.php?book=Mat&amp;chapter=12&amp;verse=26"/>ወእመሰ፡ ሰይጣን፡ ለሰይጣን፡ ያወፅኦ፡ ተናፈቀኬ፡ በበይናቲሁ። እፎ፡ እንከ፡ ትቀውም፡ መንግሥቱ።</l>
         <l n="27">
            <ref target="http://classic.net.bible.org/verse.php?book=Mat&amp;chapter=12&amp;verse=27"/>ወእመሰ፡ አነ፡ በብዔል፡ ዜቡል፡ አወፅኦሙ፡ ለአጋንንት። ውሉድክሙ፡ በምንት፡ ያወፅእዎሙ። ወበእንተ፡ ዝ፡ እሙንቱ፡ ፈታሕተ፡ ይከውኑክሙ።</l>
         <l n="28">
            <ref target="http://classic.net.bible.org/verse.php?book=Mat&amp;chapter=12&amp;verse=28"/>ወእመሰ፡ አነ፡ በመንፈሰ፡ እግዚአብሔር፡ አወፅኦሙ፡ ለአጋንንት። ዮጊኬ፡ በጽሐት፡ ላዕሌክሙ፡ መንግሥተ፡ እግዚአብሔር።</l>
         <l n="29">
            <ref target="http://classic.net.bible.org/verse.php?book=Mat&amp;chapter=12&amp;verse=29"/>ወአልቦ፡ ዘይክል፡ መኑሂ፡ በዊአ፡ ቤተ፡ ኀያል፡ ወበርብሮተ፡ ንዋዩ። ለእመ፡ ኢቀደመ፡ አሲሮቶ፡ ለኀያል፡ ወእምዝ፡ ይበረብር፡ ቤቶ።</l>
         <l n="30">
            <ref target="http://classic.net.bible.org/verse.php?book=Mat&amp;chapter=12&amp;verse=30"/>ዘኢኮነ፡ ምስሌየ፡ ዕድውየ፡ ውእቱ። ወዘኢይትጋባእ፡ ምስሌየ፡ ይዘርወኒ፡ ዝርወተ።</l>
         <l n="31">
            <ref target="http://classic.net.bible.org/verse.php?book=Mat&amp;chapter=12&amp;verse=31"/>በእንተ፡ ዝ፡ እብለክሙ፡ ኵሉ፡ ኀጢአት፡ ወፅርፈት፡ ይትኀደግ፡ ለሰብእ። ወዘሰ፡ ፀረፈ፡ ላዕለ፡ መንፈስ፡ ቅዱስ፡ ኢይትኀደግ፡ ሎቱ።</l>
         <l n="32">
            <ref target="http://classic.net.bible.org/verse.php?book=Mat&amp;chapter=12&amp;verse=32"/>ወዘሰ፡ ነበበ፡ ቃለ፡ ላዕለ፡ ወልደ፡ ዕጓለ፡ እመሕያው፡ ይትኀደግ፡ ሎቱ። ወዘሰ፡ ነበበ፡ ላዕለ፡ መንፈስ፡ ቅዱስ፡ ኢይትኀደግ፡ ሎቱ። ኢ፡ በዝ፡ ዓለም፡ ወኢ፡ በዘይመጽእ።</l>
         <l n="33">
            <ref target="http://classic.net.bible.org/verse.php?book=Mat&amp;chapter=12&amp;verse=33"/>እመ፡ አኮ፡ ግበሩ፡ ዕፀ፡ ሠናየ። ወፍሬሁኒ፡ ሠናየ፡ ወእመ፡ አኮ፡ ግበሩ፡ ዕፀ፡ እኩየ፡ ወፍሬሁኒ፡ እኩየ። እስመ፡ እምፍሬሁ፡ ይትዐወቅ፡ ዕፅ።</l>
         <l n="34">
            <ref target="http://classic.net.bible.org/verse.php?book=Mat&amp;chapter=12&amp;verse=34"/>ኦ፡ ትውልደ፡ አራዊተ፡ ምድር፡ በእፎ፡ ትክሉ፡ ሠናየ፡ ተናግሮ። እንዘ፡ እኩያን፡ አንትሙ። እስመ፡ እምተረፈ፡ ልብ፡ ይነብብ፡ አፍ።</l>
         <l n="35">
            <ref target="http://classic.net.bible.org/verse.php?book=Mat&amp;chapter=12&amp;verse=35"/>ኄር፡ ብእሲ፡ እምሠናይ፡ መዝገበ፡ ልቡ፡ ያወፅኣ፡ ለሠናይት። ወእኩይሰ፡ ብእሲ፡ እምእኩይ፡ መዝገበ፡ ልቡ፡ ያወፅኣ፡ ለእኪት።</l>
         <l n="36">
            <ref target="http://classic.net.bible.org/verse.php?book=Mat&amp;chapter=12&amp;verse=36"/>አንሰ፡ እብለክሙ፡ ኵሉ፡ ሰብእ፡ ዘይነብብ፡ ንባብ፡ ፅሩዐ። ያገብኡ፡ ሎቱ፡ ቃለ፡ በዕለተ፡ ደይን።</l>
         <l n="37">
            <ref target="http://classic.net.bible.org/verse.php?book=Mat&amp;chapter=12&amp;verse=37"/>እስመ፡ እምቃልከ፡ ትጸድቅ፡ ወእምቃልከ፡ ትትኴነን።</l>
         <l>በእንተ፡ እለ፡ ተስእሉ፡ ትእምርተ</l>
         <l n="38">
            <ref target="http://classic.net.bible.org/verse.php?book=Mat&amp;chapter=12&amp;verse=38"/>ወአሜሃ፡ መጽኡ፡ ሰብእ፡ እምጸሐፍት፡ ወእምፈሪሳውያን፡ ወይቤልዎ። ሊቅ፡ ንፈቅድ፡ እምኀቤከ፡ ትእምርተ፡ ንርአይ።</l>
         <l n="39">
            <ref target="http://classic.net.bible.org/verse.php?book=Mat&amp;chapter=12&amp;verse=39"/>ወአውሥአ፡ እግዚእ፡ ኢየሱስ፡ ወይቤሎሙ። ትውልድ፡ ዕሉት፡ ወዐማፂት፡ ወዘማዊት፡ ትእምርተ፡ ተኀሥሥ። ወትእምርትሰ፡ ኢይትወሀባ፡ ዘእንበለ፡ ትእምርተ፡ ዮናስ፡ ነቢይ።</l>
         <l n="40">
            <ref target="http://classic.net.bible.org/verse.php?book=Mat&amp;chapter=12&amp;verse=40"/>እስመ፡ በከመ፡ ነበረ፡ ዮናስ፡ ውስተ፡ ከርሠ፡ አንበሪ፡ ሠሉሰ፡ መዋዕለ፡ ወሠሉሰ፡ ለያልየ።</l>
         <l n="41">
            <ref target="http://classic.net.bible.org/verse.php?book=Mat&amp;chapter=12&amp;verse=41"/>ከማሁ፡ ይነብር፡ ወልደ፡ ዕጓለ፡ እመሕያው። ውስተ፡ ልበ፡ ምድር፡ ሠሉሰ፡ መዋዕለ፡ ወሠሉሰ፡ ለያልየ።</l>
         <l n="42">
            <ref target="http://classic.net.bible.org/verse.php?book=Mat&amp;chapter=12&amp;verse=42"/>ሰብአ፡ ነነዌ፡ ይትነሥኡ፡ አመ፡ ዕለተ፡ ደይን። ወይትፋትሕዋ፡ ለዛቲ፡ ትውልድ። ወያስተኃፍርዋ፡ እስመ፡ ነስሑ፡ በስብከተ፡ ዮናስ። ወናሁ፡ ዘየዐቢ፡ እምዮናስ፡ ሀሎ፡ ዝየ።</l>
         <l n="43">
            <ref target="http://classic.net.bible.org/verse.php?book=Mat&amp;chapter=12&amp;verse=43"/>ንግሥተ፡ አዜብ፡ ትትነሣእ፡ አመ፡ ዕለተ፡ ደይን፡ ምስለ፡ ዛ፡ ትውልድ። ወትትፋትሓ፡ ወታስተኃፍራ። እስመ፡ መጽአት፡ እምአጽናፈ፡ ምድር፡ ትስማዕ፡ ጥበቢሁ፡ ለሰሎሞን። ወናሁ፡ ዘየዐቢ፡ እምሰሎሞን፡ ሀሎ፡ ዝየ።</l>
         <l>በእንተ፡ ተመይጦተ፡ መንፈስ፡ ርኩስ፡ እምድኅረ፡ ወፅአ</l>
         <l n="44">
            <ref target="http://classic.net.bible.org/verse.php?book=Mat&amp;chapter=12&amp;verse=44"/>ወእምከመ፡ ወፅአ፡ መንፈስ፡ ርኩስ፡ እምሰብእ። የዐውድ፡ በድው፡ ኀበ፡ አልቦ፡ ማይ። እንዘ፡ የኀሥሥ፡ ዕረፍተ፡ ወየኀጥእ።</l>
         <l n="45">
            <ref target="http://classic.net.bible.org/verse.php?book=Mat&amp;chapter=12&amp;verse=45"/>ወእምዝ፡ ይብል፡ እገብእ፡ እንከሰ፡ ውስተ፡ ቤትየ፡ እምኀበ፡ ወፃእኩ። ወመጺኦ፡ ይረክቦ፡ እንዘ፡ ያስተራክብ፡ እዳወ፡ ወምሩገ፡ ዕሩቀ፡ ወኵስቱረ።</l>
         <l n="46">
            <ref target="http://classic.net.bible.org/verse.php?book=Mat&amp;chapter=12&amp;verse=46"/>ወእምዝ፡ የሐውር፡ ወያመጽእ፡ ምስሌሁ፡ ካልኣነ፡ ሰብዐተ፡ አጋንንተ፡ እለ፡ የአክዩ፡ እምኔሁ። ወበዊኦሙ፡ የኀድሩ፡ ህየ፡ ወይከውን፡ ደኃሪቱ፡ ለውእቱ፡ ብእሲ፡ ዘየአኪ፡ እምቀዳሚቱ። ከማሁ፡ ይከውና፡ ለዛቲ፡ ትውልድ፡ እኪት።</l>
         <l n="47">
            <ref target="http://classic.net.bible.org/verse.php?book=Mat&amp;chapter=12&amp;verse=47"/>ወእንዘ፡ ይነግሮሙ፡ ለሕዝብ፡ ናሁ፡ እሙ፡ ወአኀዊሁ፡ ይቀውሙ፡ አፍኣ። እንዘ፡ ይፈቅዱ፡ ይትናገርዎ።</l>
         <l n="48">
            <ref target="http://classic.net.bible.org/verse.php?book=Mat&amp;chapter=12&amp;verse=48"/>ወመጽአ፡ አሐዱ፡ እምአርዳኢሁ፡ ዘይቤሎ። ናሁ፡ እምከ፡ ወአኀዊከ፡ አፍኣ፡ ይቀውሙ። ወይፈቅዱ፡ ይትናገሩከ።</l>
         <l n="49">
            <ref target="http://classic.net.bible.org/verse.php?book=Mat&amp;chapter=12&amp;verse=49"/>ወአውሥአ፡ ወይቤሎ፡ ለዘነገሮ። መኑ፡ ይእቲ፡ እምየ፡ ወእለ፡ መኑ፡ እሙንቱ፡ አኀውየ።</l>
         <l n="50">
            <ref target="http://classic.net.bible.org/verse.php?book=Mat&amp;chapter=12&amp;verse=50"/>ወሰፍሐ፡ ወአመረ፡ እዴሁ፡ ኀበ፡ አርዳኢሁ። ወይቤ፡ ነዮሙ፡ እምየ፡ ወአኀውየ።</l>
         <l n="51">
            <ref target="http://classic.net.bible.org/verse.php?book=Mat&amp;chapter=12&amp;verse=51"/>እስመ፡ ኵሉ፡ ዘይገብር፡ ፈቃዶ፡ ለአቡየ፡ ዘበሰማያት። ውእቱ፡ እኁየኒ፡ ወእኅትየኒ፡ ወእምየኒ፡ ውእቱ።</l>
      </ab>
   </div>
   <div type="textpart" subtype="chapter" n="13" xml:id="chapter13">
      <label>ምዕራፍ 13</label>
      <ab>
         <l>በእንተ፡ ምሳሌ፡ ዘርዕ፡ ወዘራዒ</l>
         <l n="1">
            <ref target="http://classic.net.bible.org/verse.php?book=Mat&amp;chapter=13&amp;verse=1"/>ወበይእቲ፡ ዕለት፡ ወፂኦ፡ እግዚእ፡ ኢየሱስ፡ እምቤት። ነበረ፡ መንገለ፡ ሐይቅ፡ ባሕር።</l>
         <l n="2">
            <ref target="http://classic.net.bible.org/verse.php?book=Mat&amp;chapter=13&amp;verse=2"/>ወተጋብኡ፡ ኀቤሁ፡ ሰብእ፡ ብዙኃን። እስከ፡ ሶበ፡ የዐርግ፡ ውስተ፡ ሐመር፡ ወይነብር። ወኵሉ፡ ሰብእ፡ ውስተ፡ ሐይቅ፡ ይቀውሙ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=13&amp;verse=3"/>ወነገሮሙ፡ ብዙኀ፡ በምሳሌ፡ እንዘ፡ ይብል። ናሁ፡ ወፅአ፡ ይዝራዕ፡ ዘይዘርዕ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=13&amp;verse=4"/>ወእንዘ፡ ይዘርዕ፡ ቦ፡ ዘወድቀ፡ ውስተ፡ ፍኖት። ወመጽኡ፡ አዕዋፈ፡ ሰማይ፡ ወበልዕዎ።</l>
         <l n="5">
            <ref target="http://classic.net.bible.org/verse.php?book=Mat&amp;chapter=13&amp;verse=5"/>ወቦ፡ ዘወድቀ፡ ዲበ፡ ኰኵሕ፡ ኀበ፡ አልቦ፡ መሬት፡ ብዙኀ። ወውእተ፡ ጊዜ፡ ሠረጸ፡ እስመ፡ አልቦ፡ ዕመቅ፡ ለመሬቱ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=13&amp;verse=6"/>ወሶበ፡ ሠረቀ፡ ፀሓይ፡ መጽለወ፡ ወየብሰ። እስመ፡ አልቦ፡ ሥርው።</l>
         <l n="7">
            <ref target="http://classic.net.bible.org/verse.php?book=Mat&amp;chapter=13&amp;verse=7"/>ወቦ፡ ዘወድቀ፡ ውስተ፡ ሦክ። ወበቊሎ፡ ጠበቆ፡ ሦክ፡ ወኀነቆ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=13&amp;verse=8"/>ወቦ፡ ዘወድቀ፡ ውስተ፡ ምድር፡ ሠናይት። ወወሀበ፡ ፍሬ፡ ቦ፡ ዘምእተ፡ ወቦ፡ ዘስሳ፡ ወቦ፡ ዘሠላሳ።</l>
         <l n="9">
            <ref target="http://classic.net.bible.org/verse.php?book=Mat&amp;chapter=13&amp;verse=9"/>ዘቦ፡ እዝን፡ ሰሚዐ፡ ለይስማዕ።</l>
         <l n="10">
            <ref target="http://classic.net.bible.org/verse.php?book=Mat&amp;chapter=13&amp;verse=10"/>ወቀሪቦሙ፡ አርዳኢሁ፡ ይቤልዎ። በእንተ፡ ምንት፡ በአምሳል፡ ትትናገሮሙ፡ ለሕዝብ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=13&amp;verse=11"/>ወአውሥአ፡ እግዚእ፡ ኢየሱስ፡ ወይቤሎሙ። እስመ፡ ለክሙ፡ ተውህበ፡ አእምሮ፡ ምሥጢራቲሃ፡ ለመንግሥተ፡ ሰማያት። ወሎሙሰ፡ ኢተውህቦሙ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=13&amp;verse=12"/>እስመ፡ ለዘቦ፡ ይሁብዎ፡ ወይዌስክዎ። ወለዘሰ፡ አልቦ፡ እለሂ፡ ቦ፡ የሀይድዎ።</l>
         <l n="13">
            <ref target="http://classic.net.bible.org/verse.php?book=Mat&amp;chapter=13&amp;verse=13"/>ወበእንተ፡ ዝንቱ፡ በአምሳል፡ እትናገሮሙ። እስመ፡ እንዘ፡ ይሬእዩ፡ ኢይሬእዩ። ወእንዘ፡ ይሰምዑ፡ ኢይሰምዑ፡ ወኢይሌብዉ።</l>
         <l n="14">
            <ref target="http://classic.net.bible.org/verse.php?book=Mat&amp;chapter=13&amp;verse=14"/>ከመ፡ ይትፈጸም፡ ላዕሌሆሙ፡ ትንቢተ፡ ኢሳይያስ፡ ዘይቤ። ሰሚዐ፡ ትሰምዑ፡ ወኢትሌብዉ። ወነጽሮ፡ ትኔጽሩ፡ ወኢትሬእዩ።</l>
         <l n="15">
            <ref target="http://classic.net.bible.org/verse.php?book=Mat&amp;chapter=13&amp;verse=15"/>እስመ፡ ገዝፈ፡ ልቡ፡ ለዝ፡ ሕዝብ። ወእዘኒሆሙ፡ ደንቀወ፡ እምሰሚዕ። ወከደኑ፡ አዕይንቲሆሙ፡ ከመ፡ ኢይርአዩ፡ በአዕይንቲሆሙ። ወበእዘኒሆሙ፡ ኢይስምዑ፡ ወበልቦሙ፡ ኢይለብዉ። ወኢይትመየጡ፡ ኀቤየ፡ ከመ፡ ኢይሣሀሎሙ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=13&amp;verse=16"/>ወለክሙሰ፡ ብፁዓት፡ አዕይንቲክሙ፡ እስመ፡ ይሬእያ። ወአእዛኒክሙ፡ እስመ፡ ይሰምዓ።</l>
         <l n="17">
            <ref target="http://classic.net.bible.org/verse.php?book=Mat&amp;chapter=13&amp;verse=17"/>አማን፡ እብለክሙ፡ ከመ፡ ብዙኃን፡ ነቢያት፡ ወጻድቃን። ፈተዉ፡ ይርአዩ፡ አንትሙ፡ ዘትሬእዩ፡ ወኢርእዩ። ወፈተዉ፡ ይስምዑ፡ አንትሙ፡ ዘትሰምዑ፡ ወኢሰምዑ።</l>
         <l n="18">
            <ref target="http://classic.net.bible.org/verse.php?book=Mat&amp;chapter=13&amp;verse=18"/>አንትሙኬ፡ ስምዑ፡ ምሳሌሁ፡ ለዘይዘርዕ።</l>
         <l n="19">
            <ref target="http://classic.net.bible.org/verse.php?book=Mat&amp;chapter=13&amp;verse=19"/>ኵሉ፡ ዘይሰምዕ፡ ነገረ፡ መንግሥተ፡ ሰማያት፡ ወኢይሌቡ። ይመጽእ፡ እኩይ፡ ወይመሥጥ፡ ቃለ። ዘተዘርዐ፡ ውስተ፡ ልቡ፡ ውእቱኬ፡ ዘተዘርዐ፡ ውስተ፡ ፍኖት።</l>
         <l n="20">
            <ref target="http://classic.net.bible.org/verse.php?book=Mat&amp;chapter=13&amp;verse=20"/>ወዘሰ፡ ውስተ፡ ኰኵሕ፡ ተዘርዐ። ውእቱ፡ ዝ፡ ዘነገረ፡ ይሰምዕ። ወሶቤሃ፡ በፍሥሓ፡ ይትዌከፎ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=13&amp;verse=21"/>ወባሕቱ፡ አልቦ፡ ሥርው፡ ላዕሌሁ፡ ለጊዜሃ። ዳእሙ፡ ውእቱ፡ ወከዊኖሰ፡ ምንዳቤ፡ ወስደት። በእንተ፡ ዝ፡ ነገር፡ በጊዜሃ፡ የዐሉ።</l>
         <l n="22">
            <ref target="http://classic.net.bible.org/verse.php?book=Mat&amp;chapter=13&amp;verse=22"/>ወዘሰ፡ ውስተ፡ ሦክ፡ ተዘርዐ፡ ዝ፡ ውእቱ፡ ዘነገረ፡ ይሰምዕ። ወትካዘ፡ ዝ፡ ዓለም፡ ወስፍጠተ፡ ብዕል፡ ተኀንቆ፡ ለነገር። ወዘእንበለ፡ ፍሬ፡ ይከውን።</l>
         <l n="23">
            <ref target="http://classic.net.bible.org/verse.php?book=Mat&amp;chapter=13&amp;verse=23"/>ወዘሰ፡ ተዘርዐ፡ ውስተ፡ ምድር፡ ሠናይት። ዝ፡ ውእቱ፡ ዘነገረ፡ ይሰምዕ፡ ወይሌቡ፡ ወይፈሪ፡ ወይገብር። ቦ፡ ዘምእተ፡ ወቦ፡ ዘስሳ፡ ወቦ፡ ዘሠላሳ።</l>
         <l n="24">
            <ref target="http://classic.net.bible.org/verse.php?book=Mat&amp;chapter=13&amp;verse=24"/>ካልእተ፡ ምሳሌ፡ አምጽአ፡ ሎሙ፡ እንዘ፡ ይብል። ትመስል፡ መንግሥተ፡ ሰማያት፡ ብእሴ፡ ዘዘርዐ፡ ሠናየ፡ ዘርዐ፡ ውስተ፡ ገራህቱ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=13&amp;verse=25"/>ወእንዘ፡ ይነውሙ፡ ሰብኡ፡ መጽአ፡ ጸላኢሁ። ወዘርዐ፡ ክርዳደ፡ ማእከለ፡ ሥርናይ፡ ወኀለፈ።</l>
         <l n="26">
            <ref target="http://classic.net.bible.org/verse.php?book=Mat&amp;chapter=13&amp;verse=26"/>ወሶበ፡ በቈለ፡ ሥርናይ፡ ወፈርየ፡ ፍሬ። አሜሃ፡ አስተርአየ፡ ክርዳድኒ።</l>
         <l n="27">
            <ref target="http://classic.net.bible.org/verse.php?book=Mat&amp;chapter=13&amp;verse=27"/>ወመጺኦሙ፡ አግብርቲሁ፡ ለበዓለ፡ ገራህት፡ ወይቤልዎ። እግዚኦ፡ አኮሁ፡ ሠናየ፡ ዘርዐ፡ ዘራዕከ፡ ውስተ፡ ገራህትከ። እምአይቴ፡ እንከ፡ ሎቱ፡ ክርዳድ።</l>
         <l n="28">
            <ref target="http://classic.net.bible.org/verse.php?book=Mat&amp;chapter=13&amp;verse=28"/>ወይቤሎሙ፡ ብእሲ፡ ፀራዊ፡ ገብረ፡ ዘንተ። ወአግብርቲሁሰ፡ ይቤልዎ፡ ትፈቅድኑ፡ እንከ፡ ንሑር፡ ወንጻሕይዮ፡ ለከ።</l>
         <l n="29">
            <ref target="http://classic.net.bible.org/verse.php?book=Mat&amp;chapter=13&amp;verse=29"/>ወይቤሎሙ፡ አልቦ፡ ከመ፡ እንዘ፡ ትጸሐይዩ፡ ክርዳደ፡ ኢትምሐዉ፡ ምስሌሁ፡ ሥርናየኒ።</l>
         <l n="30">
            <ref target="http://classic.net.bible.org/verse.php?book=Mat&amp;chapter=13&amp;verse=30"/>ኅድግዎሙ፡ ይልሀቁ፡ ኅቡረ፡ እስከ፡ ጊዜ፡ ማእረር። ወበጊዜ፡ ማእረር፡ እብሎሙ፡ ለእለ፡ የዐጽዱ። እርዩ፡ ቅድመ፡ ክርዳደ፡ ወእስርዎ፡ በበ፡ ከላስስቲሁ። ወአውዕይዎ፡ በእሳት። ወሥርናዮሰ፡ አስተጋብኡ፡ ውስተ፡ መዛግብትየ።</l>
         <l n="31">
            <ref target="http://classic.net.bible.org/verse.php?book=Mat&amp;chapter=13&amp;verse=31"/>ካልእተ፡ ምሳሌ፡ አምጽአ፡ ሎሙ፡ እንዘ፡ ይብል። ትመስል፡ መንግሥተ፡ ሰማያት፡ ኅጠተ፡ ስናፔ። እንተ፡ ነሥኣ፡ ብእሲ፡ ወዘርዓ፡ ውስተ፡ ገራህቱ።</l>
         <l n="32">
            <ref target="http://classic.net.bible.org/verse.php?book=Mat&amp;chapter=13&amp;verse=32"/>ወይእቲ፡ ትንእስ፡ እምኵሉ፡ አዝርዕት። ወሶበ፡ ልህቀት፡ ተዐቢ፡ እምኵሎን፡ አሕማላት። ወትከውን፡ ዕፀ፡ ዐባየ፡ እስከ፡ ያጸልሉ፡ አዕዋፈ፡ ሰማይ፡ ታሕተ፡ አዕፁቂሃ።</l>
         <l n="33">
            <ref target="http://classic.net.bible.org/verse.php?book=Mat&amp;chapter=13&amp;verse=33"/>ካልእተ፡ ምሳሌ፡ አምጽአ፡ ሎሙ። ትመስል፡ መንግሥተ፡ ሰማያት፡ ብሑአ፡ ዘነሥአት፡ ብእሲት። ወአብሕአቶ፡ ውስተ፡ ሠለስቱ፡ መስፈርተ፡ ሐሪጽ፡ ወአብሕአ፡ ኵሎ።</l>
         <l n="34">
            <ref target="http://classic.net.bible.org/verse.php?book=Mat&amp;chapter=13&amp;verse=34"/>ዘንተ፡ ኵሎ፡ ተናገረ፡ እግዚእ፡ ኢየሱስ፡ በምሳሌ፡ ለአሕዛብ። ወዘእንበለ፡ ምሳሌሰ፡ ኢተናገሮሙ።</l>
         <l n="35">
            <ref target="http://classic.net.bible.org/verse.php?book=Mat&amp;chapter=13&amp;verse=35"/>ከመ፡ ይትፈጸም፡ ዘተብህለ፡ በነቢይ፡ እንዘ፡ ይብል። እከሥት፡ በምሳሌ፡ አፉየ፡ ወእነግር፡ አምሳለ፡ ዘእምትካት።</l>
         <l n="36">
            <ref target="http://classic.net.bible.org/verse.php?book=Mat&amp;chapter=13&amp;verse=36"/>ወእምዝ፡ ኀደጎሙ፡ ለአሕዛብ፡ ወቦአ፡ ውስተ፡ ቤት። ወቀርቡ፡ ኀቤሁ፡ አርዳኢሁ፡ ወይቤልዎ። ፈክር፡ ለነ፡ ምሳሌ፡ ዘክርዳድ፡ ወዘሥርናይ፡ ወዘገራህት።</l>
         <l n="37">
            <ref target="http://classic.net.bible.org/verse.php?book=Mat&amp;chapter=13&amp;verse=37"/>ወአውሥአ፡ ወይቤሎሙ፡ ዘይዘርዕሰ፡ ሠናየ፡ ዘርዐ፡ ወልደ፡ ዕጓለ፡ እመሕያው፡ ውእቱ።</l>
         <l n="38">
            <ref target="http://classic.net.bible.org/verse.php?book=Mat&amp;chapter=13&amp;verse=38"/>ወገራህቱኒ፡ ዓለም፡ ውእቱ። ወሠናይኒ፡ ዘርዕ፡ ውሉደ፡ መንግሥት፡ እሙንቱ። ወክርዳድኒ፡ ውሉዱ፡ ለእኩይ።</l>
         <l n="39">
            <ref target="http://classic.net.bible.org/verse.php?book=Mat&amp;chapter=13&amp;verse=39"/>ወፀራዊኒ፡ ዘዘርዖ፡ ዲያብሎስ፡ ውእቱ። ወማእረሩኒ፡ ኅልቀተ፡ ዓለም፡ ውእቱ። ወዐጸዱኒ፡ መላእክት፡ እሙንቱ።</l>
         <l n="40">
            <ref target="http://classic.net.bible.org/verse.php?book=Mat&amp;chapter=13&amp;verse=40"/>ከመኬ፡ የአርይዎ፡ ለክርዳድ፡ ቅድመ፡ ወበእሳት፡ ያውዕይዎ። ከማሁ፡ ይከውን፡ በኅልቀተ፡ ዓለም።</l>
         <l n="41">
            <ref target="http://classic.net.bible.org/verse.php?book=Mat&amp;chapter=13&amp;verse=41"/>ይፌንዎሙ፡ ወልደ፡ ዕጓለ፡ እመሕያው፡ ለመላእክቲሁ። ወየአርዩ፡ እመንግሥቱ፡ ኵሎ፡ ዐላውያነ፡ ወእለ፡ ይገብሩ፡ አበሳ።</l>
         <l n="42">
            <ref target="http://classic.net.bible.org/verse.php?book=Mat&amp;chapter=13&amp;verse=42"/>ወይወድይዎሙ፡ ውስተ፡ እቶነ፡ እሳት። ኀበ፡ ሀሎ፡ ብካይ፡ ወሐቅየ፡ ስነን።</l>
         <l n="43">
            <ref target="http://classic.net.bible.org/verse.php?book=Mat&amp;chapter=13&amp;verse=43"/>አሜሃ፡ ይበርሁ፡ ጻድቃን፡ ምስብዒተ፡ እደ። እምብርሃነ፡ ፀሓይ፡ በመንግሥተ፡ አቡሆሙ፡ ዘበሰማያት። ዘቦ፡ እዝን፡ ሰሚዐ፡ ለይስማዕ።</l>
         <l n="44">
            <ref target="http://classic.net.bible.org/verse.php?book=Mat&amp;chapter=13&amp;verse=44"/>ካዕበ፡ ትመስል፡ መንግሥተ፡ ሰማያት፡ መድፍነ፡ ዘኅቡእ፡ ውስተ፡ ገራህት። ወረኪቦ፡ ብእሲ፡ ኀብኣ፡ ወእምፍሥሓሁ፡ ሖረ፡ ወሤጠ፡ ኵሎ፡ ዘቦ። ወተሣየጣ፡ ለይእቲ፡ ገራህተ።</l>
         <l n="45">
            <ref target="http://classic.net.bible.org/verse.php?book=Mat&amp;chapter=13&amp;verse=45"/>ወካዕበ፡ ትመስል፡ መንግሥተ፡ ሰማያት፡ ብእሴ፡ ሠያጤ፡ ዘየኀሥሥ፡ ባሕርየ፡ ሠናየ።</l>
         <l n="46">
            <ref target="http://classic.net.bible.org/verse.php?book=Mat&amp;chapter=13&amp;verse=46"/>ወረኪቦ፡ አሐተ፡ ባሕርየ፡ እንተ፡ ብዙኅ፡ ሤጣ። ሖረ፡ ወሤጠ፡ ኵሎ፡ ዘቦ። ወተሣየጣ፡ ለይእቲ፡ ባሕርይ።</l>
         <l n="47">
            <ref target="http://classic.net.bible.org/verse.php?book=Mat&amp;chapter=13&amp;verse=47"/>ወካዕበ፡ ትመስል፡ መንግሥተ፡ ሰማያት፡ ገሪፈ። እንተ፡ ተወድየት፡ ውስተ፡ ባሕር፡ ወአስተጋብአት፡ ኵሎ፡ ዘመደ፡ ዓሣት።</l>
         <l n="48">
            <ref target="http://classic.net.bible.org/verse.php?book=Mat&amp;chapter=13&amp;verse=48"/>ወሶበ፡ መልአት፡ አዕረግዋ፡ ውስተ፡ ሐይቅ። ወነቢሮሙ፡ አረዩ፡ ሠናዮ፡ ወወደዩ፡ ውስተ፡ ሙዳዮሙ። ወእኩዮሰ፡ ገደፍዎ፡ አፍኣ።</l>
         <l n="49">
            <ref target="http://classic.net.bible.org/verse.php?book=Mat&amp;chapter=13&amp;verse=49"/>ከማሁ፡ ይከውን፡ በኅልቀተ፡ ዓለም፡ ይመጽኡ፡ መላእክት። ወይፈልጡ፡ እኩያነ፡ እማእከሎሙ፡ ለጻድቃን።</l>
         <l n="50">
            <ref target="http://classic.net.bible.org/verse.php?book=Mat&amp;chapter=13&amp;verse=50"/>ወይወድይዎሙ፡ ውስተ፡ እቶነ፡ እሳት። ኀበ፡ ሀሎ፡ ብካይ፡ ወሐቅየ፡ ስነን።</l>
         <l n="51">
            <ref target="http://classic.net.bible.org/verse.php?book=Mat&amp;chapter=13&amp;verse=51"/>ወይቤሎሙ፡ እግዚእ፡ ኢየሱስ፡ ለበውክሙኑ፡ እንከ፡ ዘንተ፡ ኵሎ። ወይቤልዎ፡ እወ።</l>
         <l n="52">
            <ref target="http://classic.net.bible.org/verse.php?book=Mat&amp;chapter=13&amp;verse=52"/>ወይቤሎሙ፡ በእንተ፡ ዝንቱ፡ ኵሉ፡ ጸሓፊ፡ ዘይፀመድ፡ ለመንግሥተ፡ ሰማያት። ይመስል፡ ብእሴ፡ በዓለ፡ ቤት፡ ዘያወፅእ፡ እመዝገቡ፡ ሐዲሰ፡ ወብሉየ።</l>
         <l n="53">
            <ref target="http://classic.net.bible.org/verse.php?book=Mat&amp;chapter=13&amp;verse=53"/>ወፈጺሞ፡ እግዚእ፡ ኢየሱስ፡ እሎንተ፡ ምሳልያተ፡ ተንሥአ፡ እምህየ።</l>
         <l n="54">
            <ref target="http://classic.net.bible.org/verse.php?book=Mat&amp;chapter=13&amp;verse=54"/>ወሖረ፡ ሀገሮ፡ ወመሀሮሙ፡ በምኵራቦሙ። እስከ፡ ሶበ፡ ይዴመሙ፡ ወይብሉ። እምአይቴ፡ እንከ፡ ሎቱ፡ ዝንቱ፡ ኵሉ፡ ጥበብ፡ ወኀይል።</l>
         <l n="55">
            <ref target="http://classic.net.bible.org/verse.php?book=Mat&amp;chapter=13&amp;verse=55"/>አኮኑ፡ ዝንቱ፡ ውእቱ፡ ወልዱ፡ ለጸራቢ። ወስማ፡ ለእሙ፡ ማርያም። ወአኀዊሁ፡ ያዕቆብ፡ ወዮሳ፡ ወስምዖን፡ ወይሁዳ።</l>
         <l n="56">
            <ref target="http://classic.net.bible.org/verse.php?book=Mat&amp;chapter=13&amp;verse=56"/>ወአኀቲሁኒ፡ ኵሎን፡ ኀቤነ፡ ሀለዋ። እምአይቴ፡ እንከ፡ ሎቱ፡ ዝንቱ፡ ኵሉ፡ ጥበብ፡ ወኀይል። ወአኀዙ፡ ያንጐርጕሩ፡ በእንቲኣሁ።</l>
         <l n="57">
            <ref target="http://classic.net.bible.org/verse.php?book=Mat&amp;chapter=13&amp;verse=57"/>ወይቤሎሙ፡ እግዚእ፡ ኢየሱስ። ኢይትሜነን፡ ነቢይ፡ ዘእንበለ፡ በሀገሩ፡ ወበቤቱ።</l>
         <l n="58">
            <ref target="http://classic.net.bible.org/verse.php?book=Mat&amp;chapter=13&amp;verse=58"/>ወኢገብረ፡ በህየ፡ ኀይለ፡ ብዙኀ፡ በእንተ፡ ሕጸጸ፡ አሚኖቶሙ።</l>
      </ab>
   </div>
   <div type="textpart" subtype="chapter" n="14" xml:id="chapter14">
      <label>ምዕራፍ 14</label>
      <ab>
         <l n="14">
            <ref target="http://classic.net.bible.org/verse.php?book=Mat&amp;chapter=14&amp;verse=14"/>
         </l>
         <l>በእንተ፡ ዮሐንስ፡ ወሄሮድስ</l>
         <l n="1">
            <ref target="http://classic.net.bible.org/verse.php?book=Mat&amp;chapter=14&amp;verse=1"/>ወበውእቱ፡ መዋዕል፡ ሰምዐ፡ ሄሮድስ፡ ንጉሥ፡ ነገሮ፡ ለእግዚእ፡ ኢየሱስ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=14&amp;verse=2"/>ወይቤሎሙ፡ ለአግብርቲሁ፡ ዝ፡ ውእቱ፡ ዮሐንስ፡ መጥምቅ። ውእቱ፡ ተንሥአ፡ እምዉታን። ወበእንተ፡ ዝንቱ፡ ይትገበራ፡ ኀይላት፡ ቦቱ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=14&amp;verse=3"/>እስመ፡ ውእቱ፡ ሄሮድስ፡ አኀዞ፡ ለዮሐንስ። ወሞቅሖ፡ በቤተ፡ ሞቅሕ። በእንተ፡ ሄሮድያዳ፡ ብእሲተ፡ ፊልጶስ፡ እኁሁ። እስመ፡ ኪያሃ፡ አውሰበ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=14&amp;verse=4"/>እስመ፡ ይቤሎ፡ ዮሐንስ፡ ሎቱ። ኢይከውነከ፡ ታውስብ፡ ብእሲተ፡ እኁከ፡ ፊልጶስ።</l>
         <l n="5">
            <ref target="http://classic.net.bible.org/verse.php?book=Mat&amp;chapter=14&amp;verse=5"/>ወእንዘ፡ ይፈቅድ፡ ይቅትሎ፡ ይፈርሆሙ፡ ለሕዝብ። እስመ፡ ከመ፡ ነቢይ፡ ይሬእይዎ፡ ለዮሐንስ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=14&amp;verse=6"/>ወከዊኖ፡ ዕለተ፡ ልደቱ፡ ለሄሮድስ፡ መጽአት፡ ወለተ፡ ሄሮድያዳ። ወዘፈነት፡ ሎቱ፡ በማእከሎሙ፡ ወአደመቶ፡ ለሄሮድስ።</l>
         <l n="7">
            <ref target="http://classic.net.bible.org/verse.php?book=Mat&amp;chapter=14&amp;verse=7"/>ወበእንተ፡ ዝ፡ መሐለ፡ ላቲ፡ ከመ፡ የሀባ፡ ዘሰአለቶ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=14&amp;verse=8"/>ወይእቲሰ፡ አቅደመት፡ አእምሮ፡ በኀበ፡ እማ፡ ወትቤሎ። ሀበኒ፡ ይእዜ፡ በዝየ፡ በጻሕል፡ ርእሶ፡ ለዮሐንስ፡ መጥምቅ።</l>
         <l n="9">
            <ref target="http://classic.net.bible.org/verse.php?book=Mat&amp;chapter=14&amp;verse=9"/>ወተከዘ፡ ንጉሥ፡ በእንተ፡ መሐላሁ፡ ወበእንተ፡ እለ፡ ይረፍቁ፡ ምስሌሁ። ወአዘዘ፡ የሀብዋ።</l>
         <l n="10">
            <ref target="http://classic.net.bible.org/verse.php?book=Mat&amp;chapter=14&amp;verse=10"/>ወፈነወ፡ ሶቤሃ፡ መስተራትዓተ፡ ሐራ። ወመተሩ፡ ርእሶ፡ ለዮሐንስ፡ በቤተ፡ ሞቅሕ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=14&amp;verse=11"/>ወአምጽኡ፡ ርእሶ፡ በጻሕል፡ ወወሀብዋ፡ ለይእቲ፡ ወለት። ወይእቲኒ፡ ወሰደት፡ ወወሀበት፡ ለእማ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=14&amp;verse=12"/>ወመጽኡ፡ አርዳኢሁ፡ ወነሥኡ፡ በድኖ። ወቀበርዎ፡ ወመጺኦሙ፡ ዜነውዎ፡ ለእግዚእ፡ ኢየሱስ።</l>
         <l>በእንተ፡ ኀምስ፡ ኅብስት፡ ወክልኤቲ፡ ዓሣት</l>
         <l n="13">
            <ref target="http://classic.net.bible.org/verse.php?book=Mat&amp;chapter=14&amp;verse=13"/>ወሰሚዖ፡ እግዚእ፡ ኢየሱስ፡ ተግሕሠ፡ እምህየ፡ በሐመር፡ ውስተ፡ ገዳም፡ እንተ፡ ባሕቲቱ። ወሰሚዖሙ፡ አሕዛብ፡ ተለውዎ፡ በእግር፡ እምአህጉር።</l>
         <l n="14">
            <ref target="http://classic.net.bible.org/verse.php?book=Mat&amp;chapter=14&amp;verse=14"/>ወወፂኦ፡ ርእየ፡ ብዙኃነ፡ አሕዛበ። ወምሕሮሙ፡ ወአሕየወ፡ ድዉያኒሆሙ።</l>
         <l n="15">
            <ref target="http://classic.net.bible.org/verse.php?book=Mat&amp;chapter=14&amp;verse=15"/>ወምሴተ፡ ከዊኖ፡ ቀርቡ፡ ኀቤሁ፡ አርዳኢሁ፡ ወይቤልዎ። ገዳም፡ ውእቱ፡ ብሔር፡ ወሰዓቱኒ፡ ኀለፈ። ፈንዎሙ፡ ለሕዝብ፡ ከመ፡ ይሑሩ፡ ውስተ፡ አህጉር። ወይሣየጡ፡ ለርእሶሙ፡ መብልዐ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=14&amp;verse=16"/>ወይቤሎሙ፡ እግዚእ፡ ኢየሱስ፡ አኮ፡ መፍትው፡ ይሑሩ፡ ርኁባኒሆሙ። አላ፡ አንትሙ፡ ሀብዎሙ፡ ዘይበልዑ።</l>
         <l n="17">
            <ref target="http://classic.net.bible.org/verse.php?book=Mat&amp;chapter=14&amp;verse=17"/>ወይቤልዎ፡ አልብነ፡ ዝየ፡ ዘእንበለ፡ ኀምስ፡ ኅብስት፡ ወክልኤቲ፡ ዓሣት።</l>
         <l n="18">
            <ref target="http://classic.net.bible.org/verse.php?book=Mat&amp;chapter=14&amp;verse=18"/>ወይቤሎሙ፡ አምጽእዎን፡ ሊተ፡ ዝየ። ወአዘዞሙ፡ ለሰብእ፡ ይርፍቁ፡ ዲበ፡ ሣዕር።</l>
         <l n="19">
            <ref target="http://classic.net.bible.org/verse.php?book=Mat&amp;chapter=14&amp;verse=19"/>ወነሥአ፡ ውእተ፡ ኀምሰ፡ ኅብስተ፡ ወክልኤ፡ ዓሣ። ወነጸረ፡ ኀበ፡ ሰማይ፡ ባረከ፡ ወፈተተ። ወወሀቦሙ፡ ለአርዳኢሁ፡ ወአርዳኢሁኒ፡ አቅረቡ፡ ለሕዝብ።</l>
         <l n="20">
            <ref target="http://classic.net.bible.org/verse.php?book=Mat&amp;chapter=14&amp;verse=20"/>ወበልዑ፡ ኵሎሙ፡ ወጸግቡ፡ ወአግሐሡ፡ ዘተርፈ፡ ፍተታተ። ወመልአ፡ ዐሠርተ፡ ወክልኤተ፡ መዛርዐ፡ ምሉአ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=14&amp;verse=21"/>ወእለሰ፡ በልዕዎ፡ እሙንቱ፡ ሰብእ፡ የአክሉ፡ ኀምሳ፡ ምእት፡ ብእሲ። ዘእንበለ፡ አንስት፡ ወደቅ።</l>
         <l>በእንተ፡ ዘከመ፡ ሖረ፡ እግዚእ፡ ኢየሱስ፡ ዲበ፡ ባሕር</l>
         <l n="22">
            <ref target="http://classic.net.bible.org/verse.php?book=Mat&amp;chapter=14&amp;verse=22"/>ወአዘዞሙ፡ ሶቤሃ፡ ለአርዳኢሁ፡ ከመ፡ ይዕርጉ፡ ውስተ፡ ሐመር። ወይቅድምዎ፡ ወይሑሩ፡ ኀበ፡ ማዕዶተ፡ ባሕር። እስከ፡ ሶበ፡ ይፌንዎሙ፡ ለአሕዛብ።</l>
         <l n="23">
            <ref target="http://classic.net.bible.org/verse.php?book=Mat&amp;chapter=14&amp;verse=23"/>ወእምዝ፡ ፈነወ፡ አሕዛበ፡ ወዐርገ፡ ውስተ፡ ደብር። እንተ፡ ባሕቲቱ፡ ይጸሊ። ወምሴተ፡ ከዊኖ፡ ባሕቲቱ፡ ሀሎ፡ ህየ።</l>
         <l n="24">
            <ref target="http://classic.net.bible.org/verse.php?book=Mat&amp;chapter=14&amp;verse=24"/>ወሐመርሰ፡ ናሁ፡ ሀሎ፡ ማእከለ፡ ባሕር። ወርሑቅ፡ እምሐይቅ፡ መጠነ፡ ዕሥራ፡ ወኀምስቱ፡ ምዕራፍ። ወይትሀወክ፡ እሞገድ፡ ወያመነድቦሙ፡ ማዕበለ፡ ባሕር። እስመ፡ እምቅድሜሆሙ፡ ውእቱ፡ ነፋስ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=14&amp;verse=25"/>ወበራብዕት፡ ሰዓተ፡ ሌሊት፡ መጽአ፡ ኀቤሆሙ፡ እግዚእ፡ ኢየሱስ። እንዘ፡ የሐውር፡ ዲበ፡ ባሕር።</l>
         <l n="26">
            <ref target="http://classic.net.bible.org/verse.php?book=Mat&amp;chapter=14&amp;verse=26"/>ወሶበ፡ ርእይዎ፡ አርዳኢሁ፡ እንዘ፡ ዲበ፡ ባሕር፡ የሐውር። ደንገፁ፡ ወፈርሁ፡ እንዘ፡ ይብሉ፡ ምትሐት፡ ውእቱ። ወእምግርማሁ፡ ዐውየዉ።</l>
         <l n="27">
            <ref target="http://classic.net.bible.org/verse.php?book=Mat&amp;chapter=14&amp;verse=27"/>ወበጊዜሃ፡ ተናገሮሙ፡ እግዚእ፡ ኢየሱስ፡ እንዘ፡ ይብል። ተአመኑ፡ አነ፡ ውእቱ፡ ኢትፍርሁ።</l>
         <l n="28">
            <ref target="http://classic.net.bible.org/verse.php?book=Mat&amp;chapter=14&amp;verse=28"/>ወአውሥአ፡ ጴጥሮስ፡ ወይቤ፡ እመሰ፡ አንተሁ፡ እግዚኦ። አዝዘኒ፡ እምጻእ፡ ኀቤከ፡ እንተ፡ ዲበ፡ ማይ።</l>
         <l n="29">
            <ref target="http://classic.net.bible.org/verse.php?book=Mat&amp;chapter=14&amp;verse=29"/>ወይቤሎ፡ ነዐ፡ ወወሪዶ፡ ጴጥሮስ፡ እምዲበ፡ ሐመር። ሖረ፡ ዲበ፡ ማይ፡ ይብጻሕ፡ ኀበ፡ እግዚእ፡ ኢየሱስ።</l>
         <l n="30">
            <ref target="http://classic.net.bible.org/verse.php?book=Mat&amp;chapter=14&amp;verse=30"/>ወሶበ፡ ርእየ፡ ነፋሰ፡ ኀያለ፡ ፈርሀ፡ ወአኀዘ፡ ይሰጠም። ወዐውየወ፡ ሶቤሃ፡ እንዘ፡ ይብል፡ እግዚኦ፡ አድኅነኒ።</l>
         <l n="31">
            <ref target="http://classic.net.bible.org/verse.php?book=Mat&amp;chapter=14&amp;verse=31"/>ወሶቤሃ፡ ሰፍሐ፡ እዴሁ፡ እግዚእ፡ ኢየሱስ፡ ወአኀዞ። ወይቤሎ፡ ውኁደ፡ ሃይማኖት፡ ለምንት፡ ናፈቀ።</l>
         <l n="32">
            <ref target="http://classic.net.bible.org/verse.php?book=Mat&amp;chapter=14&amp;verse=32"/>ወዐሪጎ፡ ውስተ፡ ሐመር፡ ይእተ፡ ጊዜ፡ ኀደገ፡ ነፋስ፡ ወኮነ፡ ዛኅነ።</l>
         <l n="33">
            <ref target="http://classic.net.bible.org/verse.php?book=Mat&amp;chapter=14&amp;verse=33"/>ወእለ፡ ውስተ፡ ሐመር፡ ሰገዱ፡ ሎቱ። እንዘ፡ ይብሉ፡ አማን፡ ወልደ፡ እግዚአብሔር፡ አንተ።</l>
         <l n="34">
            <ref target="http://classic.net.bible.org/verse.php?book=Mat&amp;chapter=14&amp;verse=34"/>ወዐዲዎሙ፡ ባሕረ፡ በጽሑ፡ ምድረ፡ ጌንሴሬጥ።</l>
         <l n="35">
            <ref target="http://classic.net.bible.org/verse.php?book=Mat&amp;chapter=14&amp;verse=35"/>ወአእመርዎ፡ ሰብአ፡ ውእቱ፡ ብሔር፡ ወፈነዉ፡ ኀበ፡ ኵሉ፡ አድያም። ወአምጽኡ፡ ሎቱ፡ ኵሎ፡ ሕሙማነ።</l>
         <l n="36">
            <ref target="http://classic.net.bible.org/verse.php?book=Mat&amp;chapter=14&amp;verse=36"/>ወአስተብቊዕዎ፡ ከመ፡ ይግስሱ፡ ጽንፈ፡ ልብሱ። እስመ፡ ኵሎሙ፡ እለ፡ ገሰስዎ፡ የሐይዉ።</l>
      </ab>
   </div>
   <div type="textpart" subtype="chapter" n="15" xml:id="chapter15">
      <label>ምዕራፍ 15</label>
      <ab>
         <l n="15">
            <ref target="http://classic.net.bible.org/verse.php?book=Mat&amp;chapter=15&amp;verse=15"/>
         </l>
         <l>በእንተ፡ እለ፡ የኀድጉ፡ ትእዛዘ፡ እግዚአብሔር</l>
         <l n="1">
            <ref target="http://classic.net.bible.org/verse.php?book=Mat&amp;chapter=15&amp;verse=1"/>ወእምዝ፡ መጽኡ፡ እምኢየሩሳሌም፡ ጸሐፍት፡ ወፈሪሳውያን። ኀበ፡ እግዚእ፡ ኢየሱስ፡ እንዘ፡ ይብሉ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=15&amp;verse=2"/>ለምንት፡ ይትዐደዉ፡ አርዳኢከ፡ ሥርዐተ፡ ረበናት፡ ወትእዛዞሙ፡ ለሊቃነ፡ ካህናት። እስመ፡ ኢይትኀፀቡ፡ እደዊሆሙ፡ ሶበ፡ ይበልዑ፡ ኅብስተ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=15&amp;verse=3"/>ወአውሥአ፡ ወይቤሎሙ። ለምንት፡ አንትሙኒ፡ ትትዐደዉ፡ ትእዛዘ፡ እግዚአብሔር፡ በእንተ፡ ሥርዐትክሙ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=15&amp;verse=4"/>ወእግዚአብሔርሰ፡ ይቤ፡ አክብር፡ አባከ፡ ወእመከ። ወዘአሕሠመ፡ ቃለ፡ ላዕለ፡ አቡሁ፡ ወእሙ፡ ሞተ፡ ለይሙት።</l>
         <l n="5">
            <ref target="http://classic.net.bible.org/verse.php?book=Mat&amp;chapter=15&amp;verse=5"/>ወአንትሙሰ፡ ትብሉ፡ ዘይቤሎ፡ ለአቡሁ፡ ወለእሙ፡ ሀብተ፡ ቊርባን፡ ዘረባሕከ፡ እምኔየ። ዝ፡ ብሂል፡ ኢያከብር፡ አባሁ፡ ወእሞ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=15&amp;verse=6"/>ወሰዐርክሙ፡ ቃሎ፡ ለእግዚአብሔር፡ በእንተ፡ ሥርዐትክሙ።</l>
         <l n="7">
            <ref target="http://classic.net.bible.org/verse.php?book=Mat&amp;chapter=15&amp;verse=7"/>ኦ፡ መደልዋን፡ ሠናየ፡ ተነበየ፡ ኢሳይያስ፡ ላዕሌክሙ፡ እንዘ፡ ይብል።</l>
         <l n="8">
            <ref target="http://classic.net.bible.org/verse.php?book=Mat&amp;chapter=15&amp;verse=8"/>ዝ፡ ሕዝብ፡ በከናፍሪሆሙ፡ ያከብሩኒ። ወበልቦሙሰ፡ ነዋኀ፡ ይርሕቁ፡ እምኔየ።</l>
         <l n="9">
            <ref target="http://classic.net.bible.org/verse.php?book=Mat&amp;chapter=15&amp;verse=9"/>ወከንቶ፡ ያመልኩኒ፡ እንዘ፡ ይሜህሩ፡ ትምህርተ፡ ሥርዐታተ፡ ሰብእ።</l>
         <l n="10">
            <ref target="http://classic.net.bible.org/verse.php?book=Mat&amp;chapter=15&amp;verse=10"/>ወጸውዖሙ፡ ለሕዝብ፡ ወይቤሎሙ፡ ስምዑ፡ ወለብዉ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=15&amp;verse=11"/>ከመ፡ አኮ፡ ዘይበውእ፡ ውስተ፡ አፍ፡ ዘያረኵሶ፡ ለሰብእ። አላ፡ ዘይወፅእ፡ እምውስተ፡ አፍ፡ ውእቱ፡ ያረኵሶ፡ ለሰብእ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=15&amp;verse=12"/>ወእምዝ፡ ቀሪቦሙ፡ አርዳኢሁ፡ ይቤልዎ። ኢተአምርሁ፡ ከመ፡ ፈሪሳውያን፡ ሰሚዖሙ፡ ቃለከ፡ አንጐርጐሩ።</l>
         <l n="13">
            <ref target="http://classic.net.bible.org/verse.php?book=Mat&amp;chapter=15&amp;verse=13"/>ወአውሥአ፡ ወይቤ፡ ኵላ፡ ተክል፡ እንተ፡ ኢተከላ፡ አቡየ፡ ሰማያዊ፡ ትሤሮ።</l>
         <l n="14">
            <ref target="http://classic.net.bible.org/verse.php?book=Mat&amp;chapter=15&amp;verse=14"/>ኅድግዎሙ፡ ለእሉ፡ እስመ፡ ዕዉራን፡ እሙንቱ። ወአምርሕተ፡ ዕዉራን፡ ዕዉር፡ ዕዉረ። ለእመ፡ መርሐ፡ ክልኤሆሙ፡ ይውድቁ፡ ውስተ፡ ግብ።</l>
         <l n="15">
            <ref target="http://classic.net.bible.org/verse.php?book=Mat&amp;chapter=15&amp;verse=15"/>ወአውሥአ፡ ጴጥሮስ፡ ወይቤሎ፡ ፈክር፡ ለነ፡ ዘንተ፡ ምሳሌ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=15&amp;verse=16"/>ወይቤሎሙ፡ እግዚእ፡ ኢየሱስ። ዓዲሁ፡ አንትሙኒ፡ ኢለበውክሙኑ፡ ዘንተ።</l>
         <l n="17">
            <ref target="http://classic.net.bible.org/verse.php?book=Mat&amp;chapter=15&amp;verse=17"/>ኢተአምሩኑ፡ ከመ፡ ኵሉ፡ ዘይበውእ፡ ውስተ፡ አፍ። ውስተ፡ ከርሥ፡ ይትገመር፡ ወጽመ፡ ይትገደፍ።</l>
         <l n="18">
            <ref target="http://classic.net.bible.org/verse.php?book=Mat&amp;chapter=15&amp;verse=18"/>ወዘሰ፡ ይወፅእ፡ እምውስተ፡ አፍ፡ እምልብ፡ ይወፅእ። ወዝ፡ ውእቱ፡ ዘያረኵሶ፡ ለሰብእ።</l>
         <l n="19">
            <ref target="http://classic.net.bible.org/verse.php?book=Mat&amp;chapter=15&amp;verse=19"/>እስመ፡ እምውስተ፡ ልብ፡ ይወፅእ፡ ኅሊና፡ እኩይ። ዘውእቱ፡ ቀቲል፡ ወዝሙት፡ ስርቅ፡ ስምዕ፡ በሐሰት። ወፅርፈት፡ ወሐዊር፡ ኀበ፡ ብእሲተ፡ ብእሲ።</l>
         <l n="20">
            <ref target="http://classic.net.bible.org/verse.php?book=Mat&amp;chapter=15&amp;verse=20"/>እሉኬ፡ ዘያረኵስዎ፡ ለሰብእ። ወዘእንበለ፡ ተኀፅቦ፡ እድሰ፡ በሊዕ፡ ኢያረኵሶ፡ ለሰብእ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=15&amp;verse=21"/>ወወፂኦ፡ እግዚእ፡ ኢየሱስ፡ ተግሕሠ፡ እምህየ። ውስተ፡ ደወለ፡ ጢሮስ፡ ወሲዶና።</l>
         <l>በእንተ፡ ከነናዊት፡ እንተ፡ ወለታ፡ ተአብድ</l>
         <l n="22">
            <ref target="http://classic.net.bible.org/verse.php?book=Mat&amp;chapter=15&amp;verse=22"/>ወናሁ፡ ብእሲት፡ ከነናዊት፡ እምውእቱ፡ አድዋል፡ መጽአት። እንዘ፡ ትጸርሕ፡ ወትብል፡ መሐረኒ፡ እግዚእየ፡ ወልደ፡ ዳዊት። እስመ፡ ለወለትየ፡ እኩይ፡ ጋኔን፡ አኀዛ፡ ወያአብዳ።</l>
         <l n="23">
            <ref target="http://classic.net.bible.org/verse.php?book=Mat&amp;chapter=15&amp;verse=23"/>ወኢያውሥኣ፡ እግዚእ፡ ኢየሱስ፡ ቃለ። ወቀሪቦሙ፡ አርዳኢሁ፡ አስተብቊዕዎ፡ እንዘ፡ ይብሉ። ፈንዋ፡ ለዛቲ፡ ብእሲት፡ እስመ፡ ትጸርሕ፡ በድኅሬነ።</l>
         <l n="24">
            <ref target="http://classic.net.bible.org/verse.php?book=Mat&amp;chapter=15&amp;verse=24"/>ወአውሥአ፡ ወይቤሎሙ። ኢተፈነውኩ፡ ዘእንበለ፡ ኀበ፡ አባግዕ፡ ዘተሀጕላ፡ ዘቤተ፡ እስራኤል።</l>
         <l n="25">
            <ref target="http://classic.net.bible.org/verse.php?book=Mat&amp;chapter=15&amp;verse=25"/>ወቀሪባ፡ ሰገደት፡ ሎቱ፡ እንዘ፡ ትብል፡ እግዚኦ፡ ርድአኒ።</l>
         <l n="26">
            <ref target="http://classic.net.bible.org/verse.php?book=Mat&amp;chapter=15&amp;verse=26"/>ወአውሥኣ፡ ወይቤላ። ኢኮነ፡ ሠናየ፡ ነሢአ፡ ኅብስተ፡ ውሉድ፡ ወውሂብ፡ ለከለባት።</l>
         <l n="27">
            <ref target="http://classic.net.bible.org/verse.php?book=Mat&amp;chapter=15&amp;verse=27"/>ወትቤ፡ እወ፡ እግዚኦ፡ ከለባትኒ፡ ጓ፡ ይበልዑ። እምፍርፋራት፡ ዘይወድቅ፡ እማእደ፡ አጋእዝቲሆሙ።</l>
         <l n="28">
            <ref target="http://classic.net.bible.org/verse.php?book=Mat&amp;chapter=15&amp;verse=28"/>ወእምዝ፡ አውሥኣ፡ እግዚእ፡ ኢየሱስ፡ ወይቤላ። ኦ፡ ብእሲቶ፡ ዐቢይ፡ ሃይማኖትኪ፡ ይኩንኪ፡ በከመ፡ ተአመንኪ። ወሐይወት፡ ወለታ፡ እምይእቲ፡ ሰዓት።</l>
         <l>በእንተ፡ አሕዛብ፡ እለ፡ ተፈወሱ፡ እምብዙኅ፡ ደዌሆሙ</l>
         <l n="29">
            <ref target="http://classic.net.bible.org/verse.php?book=Mat&amp;chapter=15&amp;verse=29"/>ወኀሊፎ፡ እምህየ፡ እግዚእ፡ ኢየሱስ፡ በጽሐ፡ ኀበ፡ ሐይቀ፡ ባሕር፡ ዘገሊላ። ወዐሪጎ፡ ደብረ፡ ነበረ፡ ህየ።</l>
         <l n="30">
            <ref target="http://classic.net.bible.org/verse.php?book=Mat&amp;chapter=15&amp;verse=30"/>ወቀርቡ፡ ኀቤሁ፡ አሕዛብ፡ ብዙኃን። ወአምጽኡ፡ ምስሌሆሙ፡ ሐንካሳነ፡ ወዕዉራነ። ጽሙማነ፡ ወፅዉሳነ፡ ወባዕዳነኒ፡ ብዙኃነ፡ ድዉያነ። ወገደፍዎሙ፡ ኀበ፡ እገሪሁ፡ ለእግዚእ፡ ኢየሱስ፡ ወፈወሶሙ።</l>
         <l n="31">
            <ref target="http://classic.net.bible.org/verse.php?book=Mat&amp;chapter=15&amp;verse=31"/>እስከ፡ ሶበ፡ ያነክሩ፡ አሕዛብ፡ እንዘ፡ ይሬእዩ። ከመ፡ በሃማን፡ ይትናገሩ፡ ወሐንካሳን፡ የሐውሩ፡ ወዕዉራን፡ ይሬእዩ። ወሰብሕዎ፡ ለአምላከ፡ እስራኤል፡ ዘወሀበ፡ ዘከመ፡ ዝ፡ ሥልጣነ፡ ለሰብእ።</l>
         <l>በእንተ፡ ሰብዑ፡ ኅብስት፡ ወኅዳጥ፡ ዓሣ</l>
         <l n="32">
            <ref target="http://classic.net.bible.org/verse.php?book=Mat&amp;chapter=15&amp;verse=32"/>ወጸውዖሙ፡ እግዚእ፡ ኢየሱስ፡ ለአርዳኢሁ፡ ወይቤሎሙ። ያምሕሩኒ፡ እሉ፡ ሕዝብ፡ እስመ፡ ናሁ፡ ሠሉስ፡ መዋዕለ፡ እምዘበልዑ፡ እክለ። ወአልቦሙ፡ ዘይበልዑ፡ ወኢይፈቅድ፡ እፈንዎሙ፡ ርኁባኒሆሙ። ከመ፡ ኢይመጽልዉ፡ በፍኖት።</l>
         <l n="33">
            <ref target="http://classic.net.bible.org/verse.php?book=Mat&amp;chapter=15&amp;verse=33"/>ወይቤልዎ፡ አርዳኢሁ፡ እምአይቴ፡ እንከ፡ ለነ፡ በገዳም። ኅብስት፡ ዘያጸግብ፡ ለዘመጠነ፡ ዝ፡ ሕዝብ።</l>
         <l n="34">
            <ref target="http://classic.net.bible.org/verse.php?book=Mat&amp;chapter=15&amp;verse=34"/>ወይቤሎሙ፡ እግዚእ፡ ኢየሱስ፡ ሚ፡ መጠነ፡ ኀባውዝ፡ ብክሙ። ወይቤልዎ፡ ሰብዑ፡ ኅብስት፡ ወኅዳጥ፡ ዓሣ።</l>
         <l n="35">
            <ref target="http://classic.net.bible.org/verse.php?book=Mat&amp;chapter=15&amp;verse=35"/>ወአዘዞሙ፡ ለሕዝብ፡ ይርፍቁ፡ ዲበ፡ ምድር። ወነሥአ፡ ሰብዑ፡ ኅብስተ፡ ወዓሣኒ።</l>
         <l n="36">
            <ref target="http://classic.net.bible.org/verse.php?book=Mat&amp;chapter=15&amp;verse=36"/>ወይእተ፡ ጊዜ፡ አእኰተ፡ ወፈተተ። ወወሀቦሙ፡ ለአርዳኢሁ፡ ያቅርቡ። ወአርዳኢሁኒ፡ አቅረቡ፡ ለሕዝብ።</l>
         <l n="37">
            <ref target="http://classic.net.bible.org/verse.php?book=Mat&amp;chapter=15&amp;verse=37"/>ወበልዑ፡ ኵሎሙ፡ ወጸግቡ፡ ወአግሐሡ፡ ዘተርፈ፡ ፍተታተ። ወመልአ፡ ሰብዐተ፡ አስፈሬዳተ፡ ምሉአ።</l>
         <l n="38">
            <ref target="http://classic.net.bible.org/verse.php?book=Mat&amp;chapter=15&amp;verse=38"/>ወእለሰ፡ በልዕዎ፡ ዕደው፡ የአክሉ፡ አርብዓ፡ ምእት፡ ብእሲ። ዘእንበለ፡ አንስት፡ ወደቅ።</l>
         <l n="39">
            <ref target="http://classic.net.bible.org/verse.php?book=Mat&amp;chapter=15&amp;verse=39"/>ወፈቲሖ፡ አሕዛበ፡ ዐርገ፡ ውስተ፡ ሐመር። ወሖረ፡ ውስተ፡ ደወለ፡ መጌዶን።</l>
      </ab>
   </div>
   <div type="textpart" subtype="chapter" n="16" xml:id="chapter16">
      <label>ምዕራፍ 16</label>
      <ab>
         <l n="16">
            <ref target="http://classic.net.bible.org/verse.php?book=Mat&amp;chapter=16&amp;verse=16"/>
         </l>
         <l>በእንተ፡ ዘከመ፡ ኀሠሡ፡ ትእምርተ፡ እምሰማይ</l>
         <l n="1">
            <ref target="http://classic.net.bible.org/verse.php?book=Mat&amp;chapter=16&amp;verse=1"/>ወመጽኡ፡ ፈሪሳውያን፡ ወሰዱቃውያን፡ ያመክርዎ። ወይሰአልዎ፡ ትእምርተ፡ እምሰማይ፡ ያርእዮሙ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=16&amp;verse=2"/>ወአውሥአ፡ እግዚእ፡ ኢየሱስ፡ ወይቤሎሙ። እምከመ፡ መስየ፡ ወኮነ፡ ሕዋየ፡ ትብሉ፡ ጽሕወ፡ ብሔር። እስመ፡ ያቅየሐይሕ፡ ሰማይ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=16&amp;verse=3"/>ወእምከመ፡ ጸብሐ፡ ትብሉ፡ ዮምሰኬ፡ ይዘንም። እስመ፡ ያቅየሐይሕ፡ ሰማይ፡ ድሙነ። ኦ፡ መደልዋን፡ ለገጸ፡ ሰማይኑ፡ ተአምሩ፡ ፈክሮቶ። ወተአምረ፡ መዋዕልሰ፡ እፎ፡ ኢተአምሩ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=16&amp;verse=4"/>ወይቤሎሙ፡ ኦ፡ ትወልድ፡ ዕሉት፡ ወዘማ፡ ትእምርተ፡ ተኀሥሥ። ወትእምርትሰ፡ ኢይትወሀባ፡ ዘእንበለ፡ ትእምርተ፡ ዮናስ፡ ነቢይ። ወእምዝ፡ ኀደጎሙ፡ ወሖረ።</l>
         <l>በእንተ፡ ብሑአ፡ ፈሪሳውያን፡ ወሰዱቃውያን</l>
         <l n="5">
            <ref target="http://classic.net.bible.org/verse.php?book=Mat&amp;chapter=16&amp;verse=5"/>ወበጺሖሙ፡ አርዳኢሁ፡ ማዕዶተ፡ ረስዑ፡ ነሢአ፡ ኅብስት።</l>
         <l n="6">
            <ref target="http://classic.net.bible.org/verse.php?book=Mat&amp;chapter=16&amp;verse=6"/>ወይቤሎሙ፡ ኢየሱስ፡ ዑቁ፡ ወተዐቀቡ፡ እምብሑኦሙ፡ ለፈሪሳውያን፡ ወሰዱቃውያን።</l>
         <l n="7">
            <ref target="http://classic.net.bible.org/verse.php?book=Mat&amp;chapter=16&amp;verse=7"/>ወኀለዩ፡ በበይናቲሆሙ፡ እንዘ፡ ይብሉ። እስመሁ፡ እንጋ፡ ኅብስተ፡ ኢነሣእነ፡ ይብለነ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=16&amp;verse=8"/>ወአእመሮሙ፡ እግዚእ፡ ኢየሱስ፡ ወይቤሎሙ። ምንተ፡ ትኄልዩ፡ በበይናቲክሙ፡ ኦ፡ ሕጹጻነ፡ ሃይማኖት። እስመሁ፡ ኅብስት፡ አልብክሙ።</l>
         <l n="9">
            <ref target="http://classic.net.bible.org/verse.php?book=Mat&amp;chapter=16&amp;verse=9"/>ዓዲሁ፡ ኢትሌብዉኑ፡ ወኢትዜከሩ፡ ዘአመ፡ ኀምስ፡ ኅብስት። እለ፡ ለኀምሳ፡ ምእት፡ ብእሲ፡ ሚ፡ መጠነ፡ መዛርዐ፡ አግሐሥክሙ። ወይቤልዎ፡ ዐሠርተ፡ ወክልኤተ።</l>
         <l n="10">
            <ref target="http://classic.net.bible.org/verse.php?book=Mat&amp;chapter=16&amp;verse=10"/>ወአመ፡ ሰብዑ፡ ኅብስት፡ እለ፡ ለአርባዕ፡ ምእት። ሚ፡ መጠነ፡ አስፈሬዳተ፡ ዘአግሐሥክሙ፡ ወይቤልዎ፡ ሰብዑ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=16&amp;verse=11"/>ወይቤሎሙ፡ እፎ፡ ዘኢትሌብዉ፡ ከመ፡ አኮ፡ በእንተ፡ ኅብስት፡ ዘእቤለክሙ። ዑቁ፡ ወተዐቀቡ፡ እምነ፡ ብሑኦሙ፡ ለፈሪሳውያን፡ ወሰዱቃውያን።</l>
         <l n="12">
            <ref target="http://classic.net.bible.org/verse.php?book=Mat&amp;chapter=16&amp;verse=12"/>ወእምዝ፡ ለበዉ፡ አርዳኢሁ፡ ከመ፡ አኮ፡ ዘይቤሎሙ፡ በእንተ፡ ብሕአተ፡ ኅብስት። ተዐቀቡ፡ እምነ፡ ብሕአቶሙ፡ ለፈሪሳውያን፡ ወሰዱቃውያን። አላ፡ እምነ፡ ትምህርቶሙ፡ ለፈሪሳውያን፡ ወሰዱቃውያን።</l>
         <l>በእንተ፡ ዘተስእሎሙ፡ በቂሳርያ</l>
         <l n="13">
            <ref target="http://classic.net.bible.org/verse.php?book=Mat&amp;chapter=16&amp;verse=13"/>ወበጺሖ፡ እግዚእ፡ ኢየሱስ፡ ብሔረ፡ ቂሳርያ፡ ዘፊልጶስ። ተስእሎሙ፡ ለአርዳኢሁ፡ እንዘ፡ ይብል። መነ፡ ይብለኒ፡ ሰብእ፡ ለወልደ፡ ዕጓለ፡ እመሕያው።</l>
         <l n="14">
            <ref target="http://classic.net.bible.org/verse.php?book=Mat&amp;chapter=16&amp;verse=14"/>ወይቤልዎ፡ ቦ፡ እለ፡ ይብሉከ፡ ዮሐንስሃ፡ መጥምቀ። ወካልኣን፡ ይብሉከ፡ ኤልያስሃ። ወመንፈቆሙ፡ ይብሉከ፡ ኤርምያስሃ። ወእመ፡ አኮ፡ አሐዱ፡ እምነቢያት፡ ቀደምት።</l>
         <l n="15">
            <ref target="http://classic.net.bible.org/verse.php?book=Mat&amp;chapter=16&amp;verse=15"/>ወይቤሎሙ፡ አንትሙሰኬ፡ መነ፡ ትብሉኒ፡ ከዊነ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=16&amp;verse=16"/>ወአውሥአ፡ ስምዖን፡ ጴጥሮስ፡ ወይቤ። አንተ፡ ውእቱ፡ ክርስቶስ፡ ወልደ፡ እግዚአብሔር፡ ሕያው።</l>
         <l n="17">
            <ref target="http://classic.net.bible.org/verse.php?book=Mat&amp;chapter=16&amp;verse=17"/>ወአውሥአ፡ እግዚእ፡ ኢየሱስ፡ ወይቤሎ። ብፁዕ፡ አንተ፡ ስምዖን፡ ወልደ፡ ዮና። እስመ፡ ኢከሠተ፡ ለከ፡ ሥጋ፡ ወደም፡ አላ፡ አቡየ፡ ዘበሰማያት።</l>
         <l n="18">
            <ref target="http://classic.net.bible.org/verse.php?book=Mat&amp;chapter=16&amp;verse=18"/>ወአንሰ፡ እብለከ፡ ከመ፡ አንተ፡ ኰኵሕ። ወዲበ፡ ዛቲ፡ ኰኵሕ፡ አሐንፃ፡ ለቤተ፡ ክርስቲያንየ። ወአናቅጸ፡ ሲኦል፡ ኢይኄይልዋ።</l>
         <l n="19">
            <ref target="http://classic.net.bible.org/verse.php?book=Mat&amp;chapter=16&amp;verse=19"/>ወእሁበከ፡ መራኁተ፡ መንግሥተ፡ ሰማያት። ወዘአሰርከ፡ በምድር፡ ይከውን፡ እሱረ፡ በሰማያት። ወዘፈታሕከ፡ በምድር፡ ይከውን፡ ፍቱሐ፡ በሰማያት።</l>
         <l n="20">
            <ref target="http://classic.net.bible.org/verse.php?book=Mat&amp;chapter=16&amp;verse=20"/>ወእምዝ፡ ገሠጾሙ፡ ለአርዳኢሁ፡ ከመ፡ ኢይንግሩ። ወኢ፡ ለመኑሂ፡ ከመ፡ ውእቱ፡ ክርስቶስ።</l>
         <l>በእንተ፡ አዘክሮተ፡ ሕማሙ፡ ወሞቱ</l>
         <l n="21">
            <ref target="http://classic.net.bible.org/verse.php?book=Mat&amp;chapter=16&amp;verse=21"/>ወእምአሜሃ፡ እግዚእ፡ ኢየሱስ፡ አኀዘ፡ ይንግሮሙ፡ ለአርዳኢሁ። ከመ፡ ሀለዎ፡ ይሑር፡ ኢየሩሳሌም። ወብዙኀ፡ ያሐምምዎ፡ ረበናት፡ ወሊቃነ፡ ካህናት፡ ወጸሐፍት። ወይትቀተል፡ ወበሣልስት፡ ዕለት፡ ይትነሣእ።</l>
         <l n="22">
            <ref target="http://classic.net.bible.org/verse.php?book=Mat&amp;chapter=16&amp;verse=22"/>ወተሰጥዎ፡ ጴጥሮስ፡ ወአኀዘ፡ ይከልኦ፡ እንዘ፡ ይብል። ሐሰ፡ ለከ፡ እግዚኦ፡ ይኩን፡ ላዕሌከ፡ ዝንቱ።</l>
         <l n="23">
            <ref target="http://classic.net.bible.org/verse.php?book=Mat&amp;chapter=16&amp;verse=23"/>ወተመይጦ፡ ይቤሎ፡ ለጴጥሮስ። ሑር፡ እምድኅሬየ፡ ሰይጣን፡ እስመ፡ ኮንከ፡ ማዕቀፍየ። እስመ፡ ኢትኄሊ፡ ዘእግዚአብሔር፡ ዘእንበለ፡ ዘሰብእ።</l>
         <l n="24">
            <ref target="http://classic.net.bible.org/verse.php?book=Mat&amp;chapter=16&amp;verse=24"/>ወእምዝ፡ ይቤሎሙ፡ እግዚእ፡ ኢየሱስ፡ ለአርዳኢሁ። ዘይፈቅድ፡ ይትልወኒ፡ ይጽላእ፡ ነፍሱ፡ ወያጥብዕ። ወይንሣእ፡ መስቀለ፡ ሞቱ፡ ወይትልወኒ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=16&amp;verse=25"/>ወዘይፈቅድ፡ ያድኅና፡ ለነፍሱ፡ ለይግድፋ። ወዘሰ፡ ገደፋ፡ ለነፍሱ፡ በእንቲኣየ፡ ይረክባ።</l>
         <l n="26">
            <ref target="http://classic.net.bible.org/verse.php?book=Mat&amp;chapter=16&amp;verse=26"/>ወምንተ፡ ይበቁዖ፡ ለሰብእ፡ ለእመ፡ ኵሎ፡ ዓለመ፡ ረብሐ፡ ወነፍሶ፡ ሀጕለ። ወምንተ፡ እምወሀበ፡ ሰብእ፡ ቤዛሃ፡ ለነፍሱ።</l>
         <l n="27">
            <ref target="http://classic.net.bible.org/verse.php?book=Mat&amp;chapter=16&amp;verse=27"/>እስመ፡ ሀለዎ፡ ለወልደ፡ ዕጓለ፡ እመሕያው፡ ይምጻእ፡ በስብሐተ፡ አቡሁ፡ ምስለ፡ መላእክቲሁ። ወአሜሃ፡ የዐስዮ፡ ለኵሉ፡ በከመ፡ ምግባሩ።</l>
         <l n="28">
            <ref target="http://classic.net.bible.org/verse.php?book=Mat&amp;chapter=16&amp;verse=28"/>አማን፡ እብለክሙ። ቦ፡ እምእለ፡ ሀለዉ፡ ይቀውሙ፡ ዝየ። እለ፡ ኢይጥዕምዎ፡ ለሞት። እስከ፡ አመ፡ ይሬእይዎ፡ ለወልደ፡ ዕጓለ፡ እመሕያው፡ በስብሐተ፡ አቡሁ።</l>
      </ab>
   </div>
   <div type="textpart" subtype="chapter" n="17" xml:id="chapter17">
      <label>ምዕራፍ 17</label>
      <ab>
         <l n="17">
            <ref target="http://classic.net.bible.org/verse.php?book=Mat&amp;chapter=17&amp;verse=17"/>
         </l>
         <l>በእንተ፡ ዘከመ፡ ተወለጠ፡ ራእዩ፡ በቅድሜሆሙ</l>
         <l n="1">
            <ref target="http://classic.net.bible.org/verse.php?book=Mat&amp;chapter=17&amp;verse=1"/>ወእምድኅረ፡ ስሱ፡ መዋዕል፡ ነሥኦሙ፡ እግዚእ፡ ኢየሱስ። ለጴጥሮስ፡ ወለያዕቆብ፡ ወለዮሐንስ፡ እኁሁ። ወአዕረጎሙ፡ ደብረ፡ ነዋኀ፡ እንተ፡ ባሕቲቶሙ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=17&amp;verse=2"/>ወተወለጠ፡ አርአያሁ፡ በቅድሜሆሙ፡ ወአብርሀ፡ ገጹ፡ ከመ፡ ፀሓይ። ወአልባሲሁኒ፡ ኮነ፡ ጸዐዳ፡ ከመ፡ በረድ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=17&amp;verse=3"/>ወናሁ፡ አስተርአዩ፡ ሙሴ፡ ወኤልያስ፡ እንዘ፡ ይትናገሩ፡ ምስሌሁ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=17&amp;verse=4"/>ወአውሥአ፡ ጴጥሮስ፡ ወይቤሎ፡ ለእግዚእ፡ ኢየሱስ። እግዚኦ፡ ሠናይ፡ ውእቱ፡ ለነ፡ ሀልዎ፡ ዝየ። ወእመሰ፡ ትፈቅድ፡ ንግበር፡ በዝየ፡ ሠለስተ፡ ማኅደረ። አሐደ፡ ለከ፡ ወአሐደ፡ ለሙሴ፡ ወአሐደ፡ ለኤልያስ።</l>
         <l n="5">
            <ref target="http://classic.net.bible.org/verse.php?book=Mat&amp;chapter=17&amp;verse=5"/>ወእንዘ፡ ዘንተ፡ ይትናገሩ፡ መጽአ፡ ደመና፡ ብሩህ፡ ወጸለሎሙ። ወናሁ፡ መጽአ፡ ቃል፡ እምውስተ፡ ደመና፡ ዘይብል። ዝንቱ፡ ውእቱ፡ ወልድየ፡ ዘአፈቅር። ዘቦቱ፡ ሠመርኩ፡ ወሎቱ፡ ስምዕዎ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=17&amp;verse=6"/>ወሰሚዖሙ፡ አርዳኢሁ፡ ደንገፁ፡ ወፈርሁ፡ ጥቀ። ወወድቁ፡ በገጾሙ፡ ዲበ፡ ምድር።</l>
         <l n="7">
            <ref target="http://classic.net.bible.org/verse.php?book=Mat&amp;chapter=17&amp;verse=7"/>ወቀርበ፡ እግዚእ፡ ኢየሱስ፡ ወለከፎሙ። ወይቤሎሙ፡ ተንሥኡ፡ ወኢትፍርሁ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=17&amp;verse=8"/>ወአንሥኡ፡ አዕይንቲሆሙ፡ ወአልቦ፡ ዘርእዩ። ወኢ፡ መነሂ፡ ዘእንበለ፡ እግዚእ፡ ኢየሱስ፡ ባሕቲቶ።</l>
         <l n="9">
            <ref target="http://classic.net.bible.org/verse.php?book=Mat&amp;chapter=17&amp;verse=9"/>ወእንዘ፡ ይወርዱ፡ እምደብር፡ አዘዞሙ፡ እግዚእ፡ ኢየሱስ፡ እንዘ፡ ይብል። ኢትንግሩ፡ ወኢ፡ ለመኑሂ፡ ዘርኢክሙ፡ ወዘሰማዕክሙ። እስከ፡ አመ፡ ይትነሣእ፡ ወልደ፡ ዕጓለ፡ እመሕያው፡ እምዉታን።</l>
         <l n="10">
            <ref target="http://classic.net.bible.org/verse.php?book=Mat&amp;chapter=17&amp;verse=10"/>ወተስእልዎ፡ አርዳኢሁ፡ እንዘ፡ ይብሉ። እፎ፡ ይብሉ፡ ጸሐፍት፡ ኤልያስ፡ ሀለዎ፡ ይምጻእ፡ ቅድመ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=17&amp;verse=11"/>ወአውሥአ፡ እግዚእ፡ ኢየሱስ፡ ወይቤሎሙ። ኤልያስ፡ ይቀድም፡ መጺአ፡ ወያስተራትዕ፡ ኵሎ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=17&amp;verse=12"/>ወባሕቱ፡ እብለክሙ፡ ከመ፡ ኤልያስ፡ ወድአ፡ መጽአ፡ ወኢያእመርዎ። ወባሕቱ፡ ገብሩ፡ ላዕሌሁ፡ ኵሎ፡ ዘከመ፡ ፈቀዱ። ወከማሁ፡ ለወልደ፡ ዕጓለ፡ እመሕያውኒ፡ ሀለዎ፡ ይሕምም፡ እምኔሆሙ።</l>
         <l n="13">
            <ref target="http://classic.net.bible.org/verse.php?book=Mat&amp;chapter=17&amp;verse=13"/>ወእምዝ፡ አእመሩ፡ አርዳኢሁ። ከመ፡ በእንተ፡ ዮሐንስ፡ መጥምቅ፡ ይቤሎሙ።</l>
         <l>በእንተ፡ ወርኃዊ፡ ዘይጼዐር</l>
         <l n="14">
            <ref target="http://classic.net.bible.org/verse.php?book=Mat&amp;chapter=17&amp;verse=14"/>ወበጺሖ፡ ኀበ፡ ሕዝብ፡ ይቤሎሙ። ምንትኑ፡ ትትኀሠሥዎሙ። ወቀርበ፡ ኀቤሁ፡ ብእሲ፡ ወሰገደ፡ ሎቱ። እንዘ፡ ይትመሀለል፡ ወይብል።</l>
         <l n="15">
            <ref target="http://classic.net.bible.org/verse.php?book=Mat&amp;chapter=17&amp;verse=15"/>እግዚኦ፡ ተሣሀል፡ ሊተ፡ ወልድየ። እስመ፡ እኩይ፡ ጋኔን፡ አኀዞ፡ ወያንገረግሮ፡ ወበአርእስተ፡ አውራኅ፡ ይሣቅዮ። ወመብዝኅቶሰ፡ ይወድቆ፡ ውስተ፡ እሳት። ወቦ፡ አመ፡ ያወድቆ፡ ውስተ፡ ማይ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=17&amp;verse=16"/>ወአምጻእክዎ፡ ኀበ፡ አርዳኢከ፡ ወስእኑ፡ ፈውሶቶ።</l>
         <l n="17">
            <ref target="http://classic.net.bible.org/verse.php?book=Mat&amp;chapter=17&amp;verse=17"/>ወእምዝ፡ አውሥአ፡ እግዚእ፡ ኢየሱስ፡ ወይቤ። ኦ፡ ትውልድ፡ ኢ፡ አማኒት፡ ወዕሉት። እስከ፡ ማእዜኑ፡ እሄሉ፡ ምስሌክሙ፡ ወእስከ፡ ማእዜኑ፡ እትዔገሠክሙ። እምጽእዎ፡ ሊተ፡ ዝየ፡ ወአምጽእዎ።</l>
         <l n="18">
            <ref target="http://classic.net.bible.org/verse.php?book=Mat&amp;chapter=17&amp;verse=18"/>ወገሠጾ፡ እግዚእ፡ ኢየሱስ፡ ወወፅአ፡ ጋኔኑ፡ እምላዕሌሁ። ወሐይወ፡ ወልዱ፡ በይእቲ፡ ሰዓት።</l>
         <l n="19">
            <ref target="http://classic.net.bible.org/verse.php?book=Mat&amp;chapter=17&amp;verse=19"/>ወእምዝ፡ ቀሪቦሙ፡ አርዳኢሁ፡ እንተ፡ ባሕቲቶሙ። ይቤልዎ፡ ለእግዚእ፡ ኢየሱስ። በእንተ፡ ምንት፡ ንሕነ፡ ስእነ፡ አውፅኦቶ።</l>
         <l n="20">
            <ref target="http://classic.net.bible.org/verse.php?book=Mat&amp;chapter=17&amp;verse=20"/>ወይቤሎሙ፡ እግዚእ፡ ኢየሱስ፡ በእንተ፡ ሕጸጸ፡ ሃይማኖትክሙ። አማነ፡ እብለክሙ፡ እመ፡ ብክሙ፡ ሃይማኖት፡ መጠነ፡ ኅጠተ፡ ስናፔ። ወትብልዎ፡ ለዝ፡ ደብር፡ ፍልስ፡ እም፡ ዝየ፡ ኀበ፡ ከሃ። ወይፈልስ፡ ወአልቦ፡ ዘይሰአነክሙ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=17&amp;verse=21"/>ወዝንቱ፡ ዘመድ፡ ኢይወፅእ፡ ዘእንበለ፡ በጾም፡ ወበጸሎት።</l>
         <l n="22">
            <ref target="http://classic.net.bible.org/verse.php?book=Mat&amp;chapter=17&amp;verse=22"/>ወእንዘ፡ ያንሶስዉ፡ ውስተ፡ ገሊላ፡ ይቤሎሙ፡ እግዚእ፡ ኢየሱስ። ሀለዎ፡ ለወልደ፡ ዕጓለ፡ እመሕያው፡ ያግብእዎ፡ ውስተ፡ እደ፡ ሰብእ። ወይቀትልዎ፡ ወአመ፡ ሣልስት፡ ዕለት፡ ይትነሣእ።</l>
         <l n="23">
            <ref target="http://classic.net.bible.org/verse.php?book=Mat&amp;chapter=17&amp;verse=23"/>ወተከዙ፡ ጥቀ፡ አርዳኢሁ፡ ሰሚዖሙ፡ ዘንተ።</l>
         <l>በእንተ፡ ውሂበ፡ ጸባሕት፡ ለቤተ፡ መቅደስ</l>
         <l n="24">
            <ref target="http://classic.net.bible.org/verse.php?book=Mat&amp;chapter=17&amp;verse=24"/>ወበጺሖሙ፡ ቅፍርናሆም፡ መጽኡ፡ እለ፡ ጸባሕተ፡ ዲናር። ይነሥኡ፡ እምኀበ፡ ጴጥሮስ፡ ወይቤልዎ። ሊቅክሙሰ፡ ኢይሁብኑ፡ ጸባሕተ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=17&amp;verse=25"/>ወይቤ፡ እወ፡ ወበዊኦ፡ ውስተ፡ ቤት፡ አቅደመ፡ እግዚእ፡ ኢየሱስ፡ ብሂሎቶ። ምንተ፡ ትብል፡ ስምዖን፡ ነገሥተ፡ ምድር። እምኀበ፡ መኑ፡ ይነሥኡ፡ ጸባሕተ፡ ወጋዳ። እምኀበ፡ ውሉዶሙኑ፡ ወሚመ፡ እምኀበ፡ ነኪር። ወይቤ፡ እምኀበ፡ ነኪር።</l>
         <l n="26">
            <ref target="http://classic.net.bible.org/verse.php?book=Mat&amp;chapter=17&amp;verse=26"/>ወይቤሎ፡ እግዚእ፡ ኢየሱስ። እንጋ፡ ውሉዶሙሰኬ፡ አግኣዝያንኑ፡ እሙንቱ።</l>
         <l n="27">
            <ref target="http://classic.net.bible.org/verse.php?book=Mat&amp;chapter=17&amp;verse=27"/>ወባሕቱ፡ ከመ፡ ኢያንጐርጕሩ፡ ሑር፡ ውስተ፡ ባሕር፡ ወደይ፡ መቃጥነ። ወዘቀዳሚ፡ አሥገርከ፡ ዓሣ፡ ንሣእ፡ ወክሥት፡ አፉሁ። ወትረክብ፡ ውስቴቱ፡ ዲናረ፡ ሰጢጥራስ፡ ዘውእቱ፡ አርባዕቱ፡ ድርኅም። ኪያሁ፡ ንሣእ፡ ወሀቦሙ፡ ህየንቴየ፡ ወህየንቴከ።</l>
      </ab>
   </div>
   <div type="textpart" subtype="chapter" n="18" xml:id="chapter18">
      <label>ምዕራፍ 18</label>
      <ab>
         <l n="18">
            <ref target="http://classic.net.bible.org/verse.php?book=Mat&amp;chapter=18&amp;verse=18"/>
         </l>
         <l>በእንተ፡ እለ፡ ይብሉ፡ መኑ፡ የዐቢ</l>
         <l n="1">
            <ref target="http://classic.net.bible.org/verse.php?book=Mat&amp;chapter=18&amp;verse=1"/>ወበይእቲ፡ ሰዓት፡ ቀርቡ፡ ኀቤሁ፡ አርዳኢሁ፡ ለእግዚእ፡ ኢየሱስ። እንዘ፡ ይብሉ፡ መኑ፡ እንጋ፡ የዐቢ፡ በመንግሥተ፡ ሰማያት።</l>
         <l n="2">
            <ref target="http://classic.net.bible.org/verse.php?book=Mat&amp;chapter=18&amp;verse=2"/>ወጸውዐ፡ ሕፃነ፡ ወአቀሞ፡ ማእከሎሙ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=18&amp;verse=3"/>ወይቤ፡ አማን፡ እብለክሙ። እመ፡ ኢተመየጥክሙ፡ ወኢኮንክሙ፡ ከመ፡ ዝንቱ፡ ሕፃን። ኢትበውኡ፡ ውስተ፡ መንግሥተ፡ ሰማያት።</l>
         <l n="4">
            <ref target="http://classic.net.bible.org/verse.php?book=Mat&amp;chapter=18&amp;verse=4"/>ወዘአትሐተ፡ ርእሶ፡ ከመ፡ ዝንቱ፡ ሕፃን። ዝ፡ ውእቱ፡ ዘየዐቢ፡ በመንግሥተ፡ ሰማያት።</l>
         <l n="5">
            <ref target="http://classic.net.bible.org/verse.php?book=Mat&amp;chapter=18&amp;verse=5"/>ወዘሂ፡ ተወክፈ፡ አሐደ፡ ሕፃነ፡ ዘከመ፡ ዝ፡ በስምየ፡ ኪያየ፡ ተወክፈ።</l>
         <l>በእንተ፡ መንሱት፡ ዘይመጽእ</l>
         <l n="6">
            <ref target="http://classic.net.bible.org/verse.php?book=Mat&amp;chapter=18&amp;verse=6"/>ወለዘሂ፡ አስሐቶ፡ ለአሐዱ፡ እምእሉ፡ ንኡሳን፡ እለ፡ የአምኑ፡ ብየ። ይኄይሶ፡ ከመ፡ ይእስሩ፡ በክሳዱ፡ ማሕረጸ፡ አድግ። ወያስጥምዎ፡ ውስተ፡ ልጐተ፡ ባሕር።</l>
         <l n="7">
            <ref target="http://classic.net.bible.org/verse.php?book=Mat&amp;chapter=18&amp;verse=7"/>አሌ፡ ሎቱ፡ ለዓለም፡ እመንሱት፡ ዘይመጽእ። እስመ፡ ግብር፡ ይመጽእ፡ መንሱት። ወባሕቱ፡ አሌሎ፡ ለውእቱ፡ ብእሲ፡ ዘያመጽኣ፡ ለመንሱት።</l>
         <l n="8">
            <ref target="http://classic.net.bible.org/verse.php?book=Mat&amp;chapter=18&amp;verse=8"/>ወእመኒ፡ እዴከ፡ አው፡ እግርከ፡ ታስሕተከ። ምትራ፡ ወግድፋ፡ እምላዕሌከ። እስመ፡ ይኄይሰከ፡ ትባእ፡ ውስተ፡ ሕይወት፡ ሐንካሰከ፡ ወፅዉሰከ። እምእንዘ፡ ብከ፡ ክልኤ፡ እድ፡ ወክልኤ፡ እግር። ትትወደይ፡ ውስተ፡ እሳት፡ ዘለዓለም።</l>
         <l n="9">
            <ref target="http://classic.net.bible.org/verse.php?book=Mat&amp;chapter=18&amp;verse=9"/>ወእመሂ፡ ዐይንከ፡ ታስሕተከ፡ ምልኃ፡ ወግድፋ፡ እምላዕሌከ። እስመ፡ ይኄይሰከ፡ ነቋረከ፡ ትባእ፡ ውስተ፡ ሕይወት። እምእንዘ፡ ክልኤ፡ ዐይን፡ ብከ፡ ትትወደይ፡ ውስተ፡ እሳተ፡ ገሃነም።</l>
         <l n="10">
            <ref target="http://classic.net.bible.org/verse.php?book=Mat&amp;chapter=18&amp;verse=10"/>ዑቁ፡ ኢታስተሕቅርዎ፡ ለአሐዱሂ፡ እምእሉ፡ ንኡሳን። እብለክሙ፡ ከመ፡ መላእክቲሆሙ፡ በሰማያት፡ ወትረ፡ ይሬእዩ፡ ገጾ፡ ለአቡየ፡ ዘበሰማያት።</l>
         <l>በእንተ፡ በግዕ፡ ዘተሀጕለ</l>
         <l n="11">
            <ref target="http://classic.net.bible.org/verse.php?book=Mat&amp;chapter=18&amp;verse=11"/>እስመ፡ መጽአ፡ ወልደ፡ ዕጓለ፡ እመሕያው፡ ይኅሥሥ፡ ወያድኅን፡ ዘተሀጕለ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=18&amp;verse=12"/>ምንተ፡ ትብሉ፡ እመ፡ ቦ፡ ብእሲ፡ ዘቦቱ፡ ምእተ፡ አባግዕ። ወእመ፡ ተገድፎ፡ አሐዱ፡ እምውስቴቶሙ። አኮኑ፡ የኀድግ፡ ተስዓ፡ ወተስዐተ፡ ውስተ፡ ገዳም። ወየሐውር፡ ይኅሥሥ፡ ዘተገድፎ።</l>
         <l n="13">
            <ref target="http://classic.net.bible.org/verse.php?book=Mat&amp;chapter=18&amp;verse=13"/>ወእምከመ፡ ረከቦ፡ አማን፡ እብለክሙ። ከመ፡ ይትፌሣሕ፡ በእንቲኣሁ፡ ፈድፈደ። እምተስዓ፡ ወተስዐቱ፡ እለ፡ ኢተገድፉ።</l>
         <l n="14">
            <ref target="http://classic.net.bible.org/verse.php?book=Mat&amp;chapter=18&amp;verse=14"/>ከማሁኬ፡ ኢይፈቅድ፡ አቡየኒ፡ ዘበሰማያት። ከመ፡ ይትሀጐል፡ አሐዱ፡ እምእሉ፡ ንኡሳን።</l>
         <l>በእንተ፡ ዘከመ፡ ይደልዎሙ፡ ለአኀው፡ ተገሥጾ</l>
         <l n="15">
            <ref target="http://classic.net.bible.org/verse.php?book=Mat&amp;chapter=18&amp;verse=15"/>ወእመኒ፡ አበሰ፡ ለከ፡ እኁከ። ሑር፡ ወገሥጾ፡ በባሕቲትከ፡ በባሕቲቱ፡ አንተ፡ ወውእቱ። ወእመ፡ ሰምዐከ፡ ረባሕኮ፡ ለእኁከ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=18&amp;verse=16"/>ወእመሰ፡ ኢሰምዐከ፡ ንሣእ፡ ምስሌከ፡ በዳግም፡ አሐደ፡ አው፡ ክልኤተ። እስመ፡ በስምዐ፡ ክልኤቱ፡ ወሠለስቱ፡ ሰማዕት፡ ይቀውም፡ ኵሉ፡ ነገር።</l>
         <l n="17">
            <ref target="http://classic.net.bible.org/verse.php?book=Mat&amp;chapter=18&amp;verse=17"/>ወእመሰ፡ ኢሰምዖሙ፡ ሎሙሂ፡ ንግራ፡ ለቤተ፡ ክርስቲያን። ወእመሰ፡ ለቤተ፡ ክርስቲያንሂ፡ ኢሰምዓ። ይኩን፡ ከመ፡ አረማዊ፡ ወመጸብሓዊ።</l>
         <l n="18">
            <ref target="http://classic.net.bible.org/verse.php?book=Mat&amp;chapter=18&amp;verse=18"/>አማን፡ እብለክሙ፡ ዘአሰርክሙ፡ በምድር፡ ይከውን፡ እሱረ፡ በሰማያት። ወዘፈታሕክሙ፡ በምድር፡ ይከውን፡ ፍቱሐ፡ በሰማያት።</l>
         <l n="19">
            <ref target="http://classic.net.bible.org/verse.php?book=Mat&amp;chapter=18&amp;verse=19"/>ወዓዲ፡ እብለክሙ፡ ለእመ፡ ኀብሩ፡ ክልኤቱ፡ አው፡ ሠለስቱ፡ እምኔክሙ። በውስተ፡ ምድር፡ በእንተ፡ ኵሉ፡ ግብር፡ ዘሰአሉ። ይትገበር፡ ሎሙ፡ በኀበ፡ አቡየ፡ ዘበሰማያት።</l>
         <l n="20">
            <ref target="http://classic.net.bible.org/verse.php?book=Mat&amp;chapter=18&amp;verse=20"/>እስመ፡ ኀበ፡ ሀለዉ፡ ክልኤቱ፡ ወሠለስቱ፡ ግቡኣን፡ በስምየ። ህየ፡ እሄሉ፡ አነ፡ ማእከሎሙ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=18&amp;verse=21"/>ወእምዝ፡ ቀርበ፡ ኀቤሁ፡ ጴጥሮስ፡ ወይቤሎ። እግዚኦ፡ ሚ፡ መጠን፡ እመ፡ አበሰ፡ ሊተ፡ እኁየ። እኅድግ፡ ሎቱ፡ እስከ፡ ስብዕኑ።</l>
         <l n="22">
            <ref target="http://classic.net.bible.org/verse.php?book=Mat&amp;chapter=18&amp;verse=22"/>ወይቤሎ፡ እግዚእ፡ ኢየሱስ፡ ኢይብለከ፡ እስከ፡ ስብዕ። አላ፡ እስከ፡ ሰብዓ፡ በበ፡ ስብዕ።</l>
         <l>በእንተ፡ ምሳሌ፡ አግብርት፡ ወፈድዮተ፡ ዕዳ</l>
         <l n="23">
            <ref target="http://classic.net.bible.org/verse.php?book=Mat&amp;chapter=18&amp;verse=23"/>በእንተ፡ ዝ፡ ትመስል፡ መንግሥተ፡ ሰማያት። ብእሴ፡ ንጉሠ፡ ዘፈቀደ፡ ይትሐሰቦሙ፡ ለአግብርቲሁ።</l>
         <l n="24">
            <ref target="http://classic.net.bible.org/verse.php?book=Mat&amp;chapter=18&amp;verse=24"/>ወሶበ፡ አኀዘ፡ ይትሐሰቦሙ። አምጽኡ፡ ሎቱ፡ አሐደ፡ ዘይፈድዮ፡ እልፈ፡ መካልየ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=18&amp;verse=25"/>ወኀጢኦ፡ ዘይፈድዮ፡ አዘዘ፡ እግዚኡ፡ ይሢጥዎ፡ ምስለ፡ ብእሲቱ። ወምስለ፡ ውሉዱ፡ ወኵሎ፡ ዘቦ፡ እስከ፡ ይፈዲ።</l>
         <l n="26">
            <ref target="http://classic.net.bible.org/verse.php?book=Mat&amp;chapter=18&amp;verse=26"/>ወወድቀ፡ እንከ፡ ውእቱ፡ ገብር፡ ታሕተ፡ እገሪሁ። ወሰገደ፡ ሎቱ፡ ወአስተብቊዖ፡ እንዘ፡ ይብል። እግዚኦ፡ ተዐገሠኒ፡ ወኵሎ፡ እፈድየከ።</l>
         <l n="27">
            <ref target="http://classic.net.bible.org/verse.php?book=Mat&amp;chapter=18&amp;verse=27"/>ወምሕሮ፡ እግዚኡ፡ ለውእቱ፡ ገብር፡ ወዕዳሁኒ፡ ኀደገ፡ ሎቱ።</l>
         <l n="28">
            <ref target="http://classic.net.bible.org/verse.php?book=Mat&amp;chapter=18&amp;verse=28"/>ወወፂኦ፡ ውእቱ፡ ገብር፡ ረከበ፡ አሐደ፡ ገብረ፡ እምነ፡ አብያጺሁ። ዘይፈድዮ፡ ምእተ፡ ዲናረ፡ ወአኀዞ፡ ወኀነቆ። እንዘ፡ ይብል፡ ሀበኒ፡ ዘትፈድየኒ።</l>
         <l n="29">
            <ref target="http://classic.net.bible.org/verse.php?book=Mat&amp;chapter=18&amp;verse=29"/>ወወድቀ፡ ውእቱ፡ ገብር፡ ወሰገደ፡ ታሕተ፡ እገሪሁ። ወአስተብቊዖ፡ እንዘ፡ ይብል፡ እግዚኦ፡ ተዐገሠኒ፡ ወኵሎ፡ እፈድየከ።</l>
         <l n="30">
            <ref target="http://classic.net.bible.org/verse.php?book=Mat&amp;chapter=18&amp;verse=30"/>ወአበዮ፡ ወሖረ፡ ወሞቅሖ፡ እስከ፡ ይፈድዮ።</l>
         <l n="31">
            <ref target="http://classic.net.bible.org/verse.php?book=Mat&amp;chapter=18&amp;verse=31"/>ወርእዮሙ፡ አብያጺሁ፡ አግብርት፡ ዘገብረ፡ ተከዙ፡ ጥቀ። ወሐዊሮሙ፡ ነገርዎ፡ ለእግዚኦሙ፡ ኵሎ፡ ዘገብ።</l>
         <l n="32">
            <ref target="http://classic.net.bible.org/verse.php?book=Mat&amp;chapter=18&amp;verse=32"/>ወእምዝ፡ ጸውዖ፡ እግዚኡ፡ ወይቤሎ። ኦ፡ ገብረ፡ እኩይ፡ ኵሎ፡ ዕዳ፡ ኀደጉ፡ ለከ፡ እስመ፡ አስተብቋዕከኒ።</l>
         <l n="33">
            <ref target="http://classic.net.bible.org/verse.php?book=Mat&amp;chapter=18&amp;verse=33"/>አኮሁ፡ መፍትው፡ አንተሂ፡ ትምሐር፡ ቢጸከ። በከመ፡ አነ፡ መሐርኩከ።</l>
         <l n="34">
            <ref target="http://classic.net.bible.org/verse.php?book=Mat&amp;chapter=18&amp;verse=34"/>ወተምዕዐ፡ እግዚኡ፡ ወመጠዎሙ፡ ለእለ፡ ይሣቅይዎ። እስከ፡ አመ፡ ይሤልጥ፡ ኵሎ፡ ዘይፈድዮ።</l>
         <l n="35">
            <ref target="http://classic.net.bible.org/verse.php?book=Mat&amp;chapter=18&amp;verse=35"/>ከማሁኬ፡ አቡየኒ፡ ሰማያዊ፡ ይገብር፡ ለክሙ። እመ፡ ኢኀደግሙ፡ አበሳሆሙ፡ ለቢጽክሙ፡ እምኵሉ፡ ልብክሙ።</l>
      </ab>
   </div>
   <div type="textpart" subtype="chapter" n="19" xml:id="chapter19">
      <label>ምዕራፍ 19</label>
      <ab>
         <l n="19">
            <ref target="http://classic.net.bible.org/verse.php?book=Mat&amp;chapter=19&amp;verse=19"/>
         </l>
         <l>በእንተ፡ ዘከመ፡ ተግሕሠ፡ እግዚእ፡ ኢየሱስ፡ እምኢየሩሳሌም፡ ወዘከመ፡ አሕየዎሙ፡ ለብዙኃን፡ ሕሙማን</l>
         <l n="1">
            <ref target="http://classic.net.bible.org/verse.php?book=Mat&amp;chapter=19&amp;verse=1"/>ወሶበ፡ ፈጸመ፡ እግዚእ፡ ኢየሱስ፡ ዘንተ፡ ነገረ። ተንሥአ፡ እምገሊላ፡ ወበጽሐ፡ ውስተ፡ ብሔረ፡ ይሁዳ፡ ማዕዶተ፡ ዮርዳኖስ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=19&amp;verse=2"/>ወተለውዎ፡ ብዙኃን፡ ሕሙማን፡ ወፈወሶሙ፡ በህየ።</l>
         <l>በእንተ፡ ኪዳን፡ ዘኢይትፈታሕ</l>
         <l n="3">
            <ref target="http://classic.net.bible.org/verse.php?book=Mat&amp;chapter=19&amp;verse=3"/>ወመጽኡ፡ ኀቤሁ፡ ፈሪሳውያን፡ ያመክርዎ፡ ወይቤልዎ። ይከውኖሁ፡ ለብእሲ፡ ይድኀር፡ ብእሲቶ፡ በኵሉ፡ ዘአበሰት፡ ሎቱ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=19&amp;verse=4"/>ወአውሥአ፡ ወይቤሎሙ፡ ኢያንበብክሙኑ፡ ዘውስተ፡ ኦሪት። ዘከመ፡ ፈጠሮሙ፡ እግዚአብሔር፡ እምትካት። ተባዕተ፡ ወአንስተ፡ ብእሴ፡ ወብእሲተ፡ ገብሮሙ።</l>
         <l n="5">
            <ref target="http://classic.net.bible.org/verse.php?book=Mat&amp;chapter=19&amp;verse=5"/>ወበእንተዝ፡ የኀድግ፡ ብእሲ፡ አባሁ፡ ወእሞ። ወይተልዋ፡ ለብእሲቱ፡ ወይከውኑ፡ ክልኤሆሙ፡ አሐደ፡ ሥጋ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=19&amp;verse=6"/>እንከሰኬ፡ ኢኮኑ፡ ክልኤተ፡ አላ፡ አሐዱ፡ ሥጋ፡ እሙንቱ። ዘእግዚአብሔር፡ አስተፃመረ፡ ሰብእ፡ ኢይፍልጥ።</l>
         <l n="7">
            <ref target="http://classic.net.bible.org/verse.php?book=Mat&amp;chapter=19&amp;verse=7"/>ወይቤልዎ፡ ለምንት፡ እንከ፡ አዘዘ፡ ሙሴ። ከመ፡ የሀብዋ፡ መጽሐፈ፡ ኅዳጋቲሃ፡ ወይድሐርዋ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=19&amp;verse=8"/>ወይቤሎሙ፡ ሙሴሰ፡ አዘዘክሙ፡ በከመ፡ እከየ፡ ልብክሙ። ትድኀሩ፡ አንስቲያክሙ፡ ትካትሰ፡ ኢኮነ፡ ከመ፡ ዝ።</l>
         <l n="9">
            <ref target="http://classic.net.bible.org/verse.php?book=Mat&amp;chapter=19&amp;verse=9"/>አንሰ፡ እብለክሙ፡ ኵሉ፡ ዘይድሕር፡ ብእሲቶ፡ ዘእንበለ፡ ትዘሙ፡ ላዕሌሁ። ለሊሁ፡ ረሰያ፡ ዘማ። ወእንተሂ፡ ደሐርዋ፡ ዘአውሰበ፡ ዘመወ።</l>
         <l n="10">
            <ref target="http://classic.net.bible.org/verse.php?book=Mat&amp;chapter=19&amp;verse=10"/>ወይቤልዎ፡ አርዳኢሁ። እመሰ፡ ከመ፡ ዝ፡ ውእቱ፡ ሥርዐተ፡ ብእሲ፡ ወብእሲት፡ ኢ፡ ርቱዕ፡ ያውስቡ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=19&amp;verse=11"/>ወይቤሎሙ፡ አኮ፡ ለኵሉ፡ ዘይትከሀል፡ ዝንቱ፡ ዘእንበለ፡ ለዘተውህቦ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=19&amp;verse=12"/>እስመ፡ ቦ፡ ሕጽዋን፡ እለ፡ ከማሁ፡ ተወልዱ፡ እምከርሠ፡ እሞሙ። ወቦ፡ ሕጽዋን፡ እለ፡ ሐጸውዎሙ፡ ሰብእ። ወቦ፡ ሕጽዋነ፡ እለ፡ ሐጸዉ፡ ርእሶሙ። በእንተ፡ መንግሥተ፡ ሰማያት፡ ወዘሰ፡ ይክል፡ ተዐግሦ፡ ለይትዐገሥ።</l>
         <l>በእንተ፡ ሕፃናት፡ እለ፡ መጽኡ፡ ኀበ፡ እግዚእ፡ ኢየሱስ</l>
         <l n="13">
            <ref target="http://classic.net.bible.org/verse.php?book=Mat&amp;chapter=19&amp;verse=13"/>ወእምዝ፡ አምጽኡ፡ ሎቱ፡ ሕፃናተ። ከመ፡ ያንብር፡ እዴሁ፡ ላዕሌሆሙ፡ ወይጸሊ። ወገሠጽዎሙ፡ አርዳኢሁ፡ ለእለ፡ አምጽእዎሙ።</l>
         <l n="14">
            <ref target="http://classic.net.bible.org/verse.php?book=Mat&amp;chapter=19&amp;verse=14"/>ወይቤሎሙ፡ እግዚእ፡ ኢየሱስ፡ ኅድግዎሙ፡ ለእሉ፡ ሕፃናት። ወኢትክልእዎሙ፡ ይምጽኡ፡ ኀቤየ። እስመ፡ ለዘከመ፡ እሉ፡ ይእቲ፡ መንግሥተ፡ ሰማያት።</l>
         <l n="15">
            <ref target="http://classic.net.bible.org/verse.php?book=Mat&amp;chapter=19&amp;verse=15"/>ወአንበረ፡ እዴሁ፡ ላዕሌሆሙ፡ ወኀለፈ፡ እምህየ።</l>
         <l>በእንተ፡ ወሬዛ፡ ባዕል፡ ዘተስእሎ፡ ለእግዚእነ</l>
         <l n="16">
            <ref target="http://classic.net.bible.org/verse.php?book=Mat&amp;chapter=19&amp;verse=16"/>ወናሁ፡ መጽአ፡ አሐዱ፡ ወሬዛ፡ ወይቤሎ። ሊቅ፡ ኄር፡ ምንተ፡ እግበር፡ እምሠናያት፡ ከመ፡ እረስ፡ ሕይወተ፡ ዘለዓለም።</l>
         <l n="17">
            <ref target="http://classic.net.bible.org/verse.php?book=Mat&amp;chapter=19&amp;verse=17"/>ወይቤሎ፡ ለምንት፡ ትብለኒ፡ ኄር። አልቦ፡ ኄር፡ ዘእንበለ፡ አሐዱ፡ እግዚአብሔር። ወእመሰ፡ ትፈቅድ፡ ትባእ፡ ውስተ፡ ሕይወት፡ ዕቀብ፡ ትእዛዛተ።</l>
         <l n="18">
            <ref target="http://classic.net.bible.org/verse.php?book=Mat&amp;chapter=19&amp;verse=18"/>ወይቤሎ፡ አያተኑ፡ ዘአዐቅብ። ወይቤሎ፡ እግዚእ፡ ኢየሱስ፡ ኢትቅትል፡ ነፍሰ። ኢትዘሙ፡ ኢትስርቅ፡ ኢትኩን፡ ስምዐ፡ በሐሰት።</l>
         <l n="19">
            <ref target="http://classic.net.bible.org/verse.php?book=Mat&amp;chapter=19&amp;verse=19"/>አክብር፡ አባከ፡ ወእመከ። ወአፍቅር፡ ቢጸከ፡ ከመ፡ ነፍስከ።</l>
         <l n="20">
            <ref target="http://classic.net.bible.org/verse.php?book=Mat&amp;chapter=19&amp;verse=20"/>ወይቤሎ፡ ውእቱ፡ ወሬዛ፡ ዘንተሰ፡ ኵሎ፡ ዐቀብኩ፡ እምንእስየ። ምንት፡ እንከ፡ ዘተርፈኒ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=19&amp;verse=21"/>ወነጸሮ፡ እግዚእ፡ ኢየሱስ፡ ወአፍቀሮ፡ ወይቤሎ፡ አሐቲ፡ ተርፈተከ። እመሰ፡ ትፈቅድ፡ ፍጹመ፡ ትኩን፡ ሑር፡ ወሢጥ፡ ኵሎ፡ ዘብከ። ወሀብ፡ ለነዳያን፡ ወለምስኪናን። ወታጠሪ፡ ለከ፡ መዝገበ፡ ዘበሰማያት፡ ወነዐ፡ ትልወኒ።</l>
         <l n="22">
            <ref target="http://classic.net.bible.org/verse.php?book=Mat&amp;chapter=19&amp;verse=22"/>ወሰሚዖ፡ ወሬዛ፡ ዘንተ፡ ነገረ፡ ኀለፈ፡ ትኩዞ። እስመ፡ ብዙኅ፡ ጥሪቱ።</l>
         <l n="23">
            <ref target="http://classic.net.bible.org/verse.php?book=Mat&amp;chapter=19&amp;verse=23"/>ወይቤሎሙ፡ እግዚእ፡ ኢየሱስ፡ ለአርዳኢሁ፡ አማን፡ እብለክሙ። ከመ፡ ባዕል፡ እምዕጹብ፡ ይበውእ፡ ውስተ፡ መንግሥተ፡ ሰማያት።</l>
         <l n="24">
            <ref target="http://classic.net.bible.org/verse.php?book=Mat&amp;chapter=19&amp;verse=24"/>ወካዕበ፡ እብለክሙ፡ ይቀልል፡ ይኅልፍ፡ ገመል፡ እንተ፡ ስቊረተ፡ መርፍእ። እምባዕል፡ ይባእ፡ ውስተ፡ መንግሥተ፡ እግዚአብሔር።</l>
         <l n="25">
            <ref target="http://classic.net.bible.org/verse.php?book=Mat&amp;chapter=19&amp;verse=25"/>ወሰሚዖሙ፡ አርዳኢሁ፡ አንከሩ፡ ጥቀ። እንዘ፡ ይብሉ፡ መኑ፡ እንጋ፡ ይክል፡ ድኂነ።</l>
         <l n="26">
            <ref target="http://classic.net.bible.org/verse.php?book=Mat&amp;chapter=19&amp;verse=26"/>ወነጸሮሙ፡ እግዚእ፡ ኢየሱስ፡ ወይቤሎሙ። በኀበ፡ ሰብእ፡ ኢይትከሀል፡ ዝ። ወበኀበ፡ እግዚአብሔርሰ፡ ኵሉ፡ ይትከሀል።</l>
         <l>በእንተ፡ ዘከመ፡ ይደልዎሙ፡ ዕሴት፡ ለእለ፡ ይተልውዎ፡ ለእግዚእ፡ ኢየሱስ</l>
         <l n="27">
            <ref target="http://classic.net.bible.org/verse.php?book=Mat&amp;chapter=19&amp;verse=27"/>ወእምዝ፡ አውሥአ፡ ጴጥሮስ፡ ወይቤሎ። ናሁኬ፡ ንሕነ፡ ኀደግነ፡ ኵሎ፡ ወተሎናከ። ምንተ፡ እንጋ፡ ንረክብ።</l>
         <l n="28">
            <ref target="http://classic.net.bible.org/verse.php?book=Mat&amp;chapter=19&amp;verse=28"/>ወይቤሎሙ፡ እግዚእ፡ ኢየሱስ፡ አማን፡ እብለክሙ። አንትሙ፡ እለ፡ ተለውክሙኒ። አመ፡ ዳግም፡ ልደት፡ አመ፡ ይነብር፡ ወልደ፡ ዕጓለ፡ እመሕያው፡ ዲበ፡ መንበረ፡ ስብሐቲሁ። አንትሙኒ፡ ትነብሩ፡ ዲበ፡ ዐሠርቱ፡ ወክልኤቱ፡ መናብርት። ወትኴንኑ፡ ዐሠርተ፡ ወክልኤተ፡ ሕዝበ፡ እስራኤል።</l>
         <l n="29">
            <ref target="http://classic.net.bible.org/verse.php?book=Mat&amp;chapter=19&amp;verse=29"/>ወኵሉ፡ ዘኀደገ፡ አብያተ፡ ወአኀወ፡ ወአኀተ፡ ወአበ፡ ወእመ። ወብእሲተ፡ ወውሉደ፡ ወገራውሀ፡ በእንተ፡ ስምየ። ምእተ፡ ምክዕቢተ፡ ይረክብ፡ ወሕይወተ፡ ዘለዓለም፡ ይወርስ።</l>
         <l n="30">
            <ref target="http://classic.net.bible.org/verse.php?book=Mat&amp;chapter=19&amp;verse=30"/>ወብዙኃን፡ ቀደምት፡ ይከውኑ፡ ደኀርተ። ወደኀርትኒ፡ ይከውኑ፡ ቀደምተ።</l>
      </ab>
   </div>
   <div type="textpart" subtype="chapter" n="20" xml:id="chapter20">
      <label>ምዕራፍ 20</label>
      <ab>
         <l n="20">
            <ref target="http://classic.net.bible.org/verse.php?book=Mat&amp;chapter=20&amp;verse=20"/>
         </l>
         <l>በእንተ፡ ምሳሌ፡ ተዐስቦ፡ ገባእት</l>
         <l n="1">
            <ref target="http://classic.net.bible.org/verse.php?book=Mat&amp;chapter=20&amp;verse=1"/>እስመ፡ ትመስል፡ መንግሥተ፡ ሰማያት፡ ብእሴ፡ በዓለ፡ ቤት። ዘወፅአ፡ በነግህ፡ ይትዐሰብ፡ ገባእተ፡ ለዐጸደ፡ ወይኑ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=20&amp;verse=2"/>ወተከሀሎሙ፡ ዐስቦሙ፡ በበ፡ ዲናር፡ ለዕለት። ወፈነዎሙ፡ ውስተ፡ ዐጸደ፡ ወይኑ፡ ይትቀነዩ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=20&amp;verse=3"/>ወወፂኦ፡ ጊዜ፡ ሠለስቱ፡ ሰዓት፡ ርእየ፡ ካልኣነ። እንዘ፡ ይቀውሙ፡ ውስተ፡ ምሥያጥ፡ ፅሩዓነ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=20&amp;verse=4"/>ወሎሙኒ፡ ይቤሎሙ፡ ሑሩ፡ አንትሙኒ፡ ውስተ፡ ዐጸደ፡ ወይንየ። ተቀነዩ፡ ወዘረትዐኒ፡ እሁበክሙ። ወእሙንቲሂ፡ ሖሩ።</l>
         <l n="5">
            <ref target="http://classic.net.bible.org/verse.php?book=Mat&amp;chapter=20&amp;verse=5"/>ወካዕበ፡ ወፂኦ፡ ጊዜ፡ ስሱ፡ ወተሱዑ፡ ሰዓት፡ ገብረ፡ ከማሁ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=20&amp;verse=6"/>ወጊዜ፡ ዐሥሩ፡ ወአሐዱ፡ ሰዓት። ወፂኦ፡ ረከበ፡ ካልኣነ፡ ፅሩዓነ፡ እንዘ፡ ይቀውሙ። ወይቤሎሙ፡ ለምንት፡ ቆምክሙ፡ ዝየ፡ ኵሎ፡ ዕለተ፡ ፅሩዓኒክሙ።</l>
         <l n="7">
            <ref target="http://classic.net.bible.org/verse.php?book=Mat&amp;chapter=20&amp;verse=7"/>ወይቤልዎ፡ እስመ፡ አልቦ፡ ዘተዐሰበነ። ወይቤሎሙ፡ ሑሩ፡ አንትሙኒ፡ ውስተ፡ ዐጸደ፡ ወይንየ። ተቀነዩ፡ ወዘረትዐኒ፡ እሁበክሙ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=20&amp;verse=8"/>ወሶበ፡ መስየ፡ ይቤሎ፡ በዓለ፡ ዐጸደ፡ ወይን፡ ለመጋቢሁ። ጸውዖሙ፡ ለገባእት፡ ወሀቦሙ፡ ዐስቦሙ። ወአኀዝ፡ ቅድመ፡ እምደኀርት፡ እስከ፡ ቀደምት።</l>
         <l n="9">
            <ref target="http://classic.net.bible.org/verse.php?book=Mat&amp;chapter=20&amp;verse=9"/>ወመጽኡ፡ እለ፡ ዐሥሩ፡ ወአሐዱ፡ ሰዓት። ወወሀቦሙ፡ በበ፡ ዲናር።</l>
         <l n="10">
            <ref target="http://classic.net.bible.org/verse.php?book=Mat&amp;chapter=20&amp;verse=10"/>ወመጽኡ፡ ቀደምት፡ ወመሰሎሙ፡ ዘያፈደፍድ፡ ሎሙ፡ ውሂበ፡ እምእሉ። ወነሥኡ፡ በበ፡ ዲናር፡ እሙንቱሂ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=20&amp;verse=11"/>ወነሢኦሙ፡ አንጐርጐሩ፡ ላዕሌሁ፡ ለበዓለ፡ ቤት።</l>
         <l n="12">
            <ref target="http://classic.net.bible.org/verse.php?book=Mat&amp;chapter=20&amp;verse=12"/>እንዘ፡ ይብሉ፡ እሉ፡ ደኀርት። አሐተ፡ ሰዓተ፡ ተቀንዩ፡ ወአስተዐረይኮሙ፡ ምስሌነ። ለእለ፡ ጾርነ፡ ክበዳ፡ ወላህባ፡ ለዕለት።</l>
         <l n="13">
            <ref target="http://classic.net.bible.org/verse.php?book=Mat&amp;chapter=20&amp;verse=13"/>ወአውሥአ፡ ወይቤሎ፡ ለአሐዱ፡ እምኔሆሙ። ኢዐመፅኩከ፡ ዐርክየ፡ አኮኑ፡ በዲናር፡ ተከሀልኩከ።</l>
         <l n="14">
            <ref target="http://classic.net.bible.org/verse.php?book=Mat&amp;chapter=20&amp;verse=14"/>ንሣእ፡ ዘይረክበከ፡ ወሑር። ፈቀድኩ፡ አነ፡ ለዝንቱ፡ ደኃራዊ፡ አሀቦ፡ ከማከ።</l>
         <l n="15">
            <ref target="http://classic.net.bible.org/verse.php?book=Mat&amp;chapter=20&amp;verse=15"/>ወሚመ፡ ኢይከውነኒሁ፡ እግበር፡ ዘፈቀድኩ፡ በንዋይየ። አው፡ ዐይንከኑ፡ ሐማሚ፡ ውእቱ፡ ወአንሰ፡ ኄር፡ አነ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=20&amp;verse=16"/>ከማሁኬ፡ ይከውኑ፡ ደኀርት፡ ቀደምተ፡ ወቀደምትኒ፡ ይከውኑ፡ ደኀርተ። እስመ፡ ብዙኃን፡ ጽዉዓን፡ ወኅዳጣን፡ ኅሩያን።</l>
         <l>በእንተ፡ ትንቢት፡ ሣልሲት፡ ዘሕማማት</l>
         <l n="17">
            <ref target="http://classic.net.bible.org/verse.php?book=Mat&amp;chapter=20&amp;verse=17"/>ወእንዘ፡ የዐርግ፡ እግዚእ፡ ኢየሱስ፡ ኢየሩሳሌም። ነሥኦሙ፡ ለዐሠርቱ፡ ወክልኤቱ፡ አርዳኢሁ። እንተ፡ ባሕቲቶሙ፡ ወአግሐሦሙ፡ እምፍኖት።</l>
         <l n="18">
            <ref target="http://classic.net.bible.org/verse.php?book=Mat&amp;chapter=20&amp;verse=18"/>ወይቤሎሙ፡ ናሁ፡ ነዐርግ፡ ኢየሩሳሌም። ወይእኅዝዎ፡ ለወልደ፡ ዕጓለ፡ እመሕያው። ወያገብእዎ፡ ኀበ፡ ሊቃነ፡ ካህናት፡ ወጸሐፍት፡ ወይኴንንዎ፡ በሞት።</l>
         <l n="19">
            <ref target="http://classic.net.bible.org/verse.php?book=Mat&amp;chapter=20&amp;verse=19"/>ወይሜጥውዎ፡ ለሕዝብ፡ ወይሣለቁ፡ ላዕሌሁ፡ ወይቀሥፍዎ። ወይሰቅልዎ፡ ወበሣልስት፡ ዕለት፡ ይትነሣእ።</l>
         <l>በእንተ፡ ደቂቀ፡ ዘብዴዎስ</l>
         <l n="20">
            <ref target="http://classic.net.bible.org/verse.php?book=Mat&amp;chapter=20&amp;verse=20"/>ወእምዝ፡ መጽአት፡ ኀቤሁ፡ እሞሙ፡ ለደቂቀ፡ ዘብዴዎስ፡ ምስለ፡ ደቂቃ። ወሰገደት፡ ሎቱ፡ እንዘ፡ ትስእል።</l>
         <l n="21">
            <ref target="http://classic.net.bible.org/verse.php?book=Mat&amp;chapter=20&amp;verse=21"/>ወይቤላ፡ ምንተ፡ ትፈቅዲ፡ እግበር፡ ለኪ። ወትቤሎ፡ ረሲ፡ ሊተ፡ ከመ፡ ይንበሩ፡ እሉ፡ ደቂቅየ፡ ክልኤሆሙ። አሐዱ፡ በየማንከ፡ ወአሐዱ፡ በፀጋምከ፡ በመንግሥትከ።</l>
         <l n="22">
            <ref target="http://classic.net.bible.org/verse.php?book=Mat&amp;chapter=20&amp;verse=22"/>ወአውሥአ፡ እግዚእ፡ ኢየሱስ፡ ወይቤ። ኢተአምሩ፡ ዘትስእሉ፡ ትክሉኑ፡ ሰትየ፡ ጽዋዕ፡ ዘአነ፡ እሰቲ። ወጥምቀትየኒ፡ ዘአነ፡ እጠመቅ፡ ትጠመቁኑ። ወይቤልዎ፡ እወ፡ ንክል።</l>
         <l n="23">
            <ref target="http://classic.net.bible.org/verse.php?book=Mat&amp;chapter=20&amp;verse=23"/>ወይቤሎሙ፡ ጽዋዕየሰ፡ ትሰትዩ፡ ወጥምቀትየኒ፡ ትጠመቁ። ወነቢረሰ፡ በየማንየ፡ ወበፀጋምየ፡ አኮ፡ አነ፡ ዘእሁብ። ዘእንበለ፡ ለእለ፡ አስተዳለወ፡ ሎሙ፡ አቡየ፡ ዘበሰማያት።</l>
         <l n="24">
            <ref target="http://classic.net.bible.org/verse.php?book=Mat&amp;chapter=20&amp;verse=24"/>ወሰሚዖሙ፡ ዐሠርቱ፡ አንጐርጐሩ፡ በእንተ፡ ክልኤሆሙ፡ አኀው።</l>
         <l n="25">
            <ref target="http://classic.net.bible.org/verse.php?book=Mat&amp;chapter=20&amp;verse=25"/>ወጸውዖሙ፡ እግዚእ፡ ኢየሱስ፡ ወይቤሎሙ። ኢተአምሩኑ፡ ከመ፡ መኳንንቲሆሙ፡ ለአሕዛብ፡ ይኴንንዎሙ። ወዐበይቶሙ፡ ይቀንይዎሙ።</l>
         <l n="26">
            <ref target="http://classic.net.bible.org/verse.php?book=Mat&amp;chapter=20&amp;verse=26"/>ወለክሙሰ፡ አኮ፡ ከማሁ፡ ወባሕቱ፡ ዘይፈቅድ፡ እምኔክሙ። ይኩን፡ ዐቢየ፡ ይኩንክሙ፡ ገብረ።</l>
         <l n="27">
            <ref target="http://classic.net.bible.org/verse.php?book=Mat&amp;chapter=20&amp;verse=27"/>ወዘሂ፡ ይፈቅድ፡ እምኔክሙ፡ ይኩን፡ ሊቀ፡ ይኩንክሙ፡ ላእከ።</l>
         <l n="28">
            <ref target="http://classic.net.bible.org/verse.php?book=Mat&amp;chapter=20&amp;verse=28"/>እስመ፡ ኢመጽአ፡ ወልደ፡ ዕጓለ፡ እመሕያው፡ ከመ፡ ይትለአክዎ። ዘእንበለ፡ ዳእሙ፡ ከመ፡ ይትለአክ፡ ወየሀብ፡ ነፍሶ፡ ቤዛ፡ ብዙኃን።</l>
         <l>በእንተ፡ ክልኤ፡ ዕዉራን</l>
         <l n="29">
            <ref target="http://classic.net.bible.org/verse.php?book=Mat&amp;chapter=20&amp;verse=29"/>ወወፂኦ፡ እምኢያሪሆ፡ ተለውዎ፡ ሰብእ፡ ብዙኃን።</l>
         <l n="30">
            <ref target="http://classic.net.bible.org/verse.php?book=Mat&amp;chapter=20&amp;verse=30"/>ወናሁ፡ ክልኤቱ፡ ዕዉራን፡ ይነብሩ፡ ጥቃ፡ ፍኖት። ወሰሚዖሙ፡ ከመ፡ እግዚእ፡ ኢየሱስ፡ የኀልፍ፡ ጸርሑ። እንዘ፡ ይብሉ፡ ተሣሀለነ፡ እግዚኦ፡ ወልደ፡ ዳዊት።</l>
         <l n="31">
            <ref target="http://classic.net.bible.org/verse.php?book=Mat&amp;chapter=20&amp;verse=31"/>ወሰብእሰ፡ ይጌሥጽዎሙ፡ ከመ፡ ያርምሙ፡ ወአፈድፈዱ፡ ጸሪሐ። እንዘ፡ ይብሉ፡ ተሣሀለነ፡ እግዚኦ፡ ወልደ፡ ዳዊት።</l>
         <l n="32">
            <ref target="http://classic.net.bible.org/verse.php?book=Mat&amp;chapter=20&amp;verse=32"/>ወቆመ፡ እግዚእ፡ ኢየሱስ፡ ወጸውዖሙ፡ ወይቤሎሙ። ምንተ፡ ትፈቅዱ፡ እግበር፡ ለክሙ።</l>
         <l n="33">
            <ref target="http://classic.net.bible.org/verse.php?book=Mat&amp;chapter=20&amp;verse=33"/>ወይቤልዎ፡ እግዚኦ፡ ከመ፡ ይትከሠታ፡ አዕይንቲነ።</l>
         <l n="34">
            <ref target="http://classic.net.bible.org/verse.php?book=Mat&amp;chapter=20&amp;verse=34"/>ወአምሐርዎ፡ ለእግዚእ፡ ኢየሱስ፡ ወገሰሶሙ፡ አዕይንቲሆሙ። ወበጊዜሃ፡ ነጸሩ፡ ወተለውዎ።</l>
      </ab>
   </div>
   <div type="textpart" subtype="chapter" n="21" xml:id="chapter21">
      <label>ምዕራፍ 21</label>
      <ab>
         <l n="21">
            <ref target="http://classic.net.bible.org/verse.php?book=Mat&amp;chapter=21&amp;verse=21"/>
         </l>
         <l>ዘከመ፡ ቦአ፡ እግዚእነ፡ ኢየሩሳሌም</l>
         <l n="1">
            <ref target="http://classic.net.bible.org/verse.php?book=Mat&amp;chapter=21&amp;verse=1"/>ወቀሪቦ፡ እግዚእ፡ ኢየሱስ፡ ኢየሩሳሌም። በጽሐ፡ ቤተ፡ ፋጌ፡ እንተ፡ ገቦ፡ ደብረ፡ ዘይት። ወሶቤሃ፡ ፈነወ፡ ክልኤተ፡ እምአርዳኢሁ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=21&amp;verse=2"/>ወይቤሎሙ፡ ሑሩ፡ ሀገረ፡ ዘቅድሜክሙ። ወይእተ፡ ጊዜ፡ ትረክቡ፡ እድግተ፡ እስርተ፡ ምስለ፡ ዕዋለ። ፍትሕዎሙ፡ ወአምጽእዎሙ፡ ሊተ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=21&amp;verse=3"/>ወእመ፡ ቦ፡ ዘይቤለክሙ፡ ምንተ፡ ትገብሩ። በሉ፡ እግዚኦሙ፡ ይፈቅዶሙ፡ ወበጊዜሃ፡ ይፌንዉክሙ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=21&amp;verse=4"/>ወዝ፡ ኵሉ፡ ዘኮነ፡ ከመ፡ ይትፈጸም፡ ዘተብህለ፡ በነቢይ።</l>
         <l n="5">
            <ref target="http://classic.net.bible.org/verse.php?book=Mat&amp;chapter=21&amp;verse=5"/>በልዋ፡ ለወለተ፡ ጽዮን፡ ነዋ፡ ንጉሥኪ፡ ይመጽእ፡ ኀቤኪ። ጻድቅ፡ ወየዋህ፡ እንዘ፡ ይጼዐን፡ ዲበ፡ እድግት፡ ወዲበ፡ ዕዋላ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=21&amp;verse=6"/>ወሐዊሮሙ፡ አርዳኢሁ፡ ገብሩ፡ በከመ፡ አዘዞሙ፡ እግዚእ፡ ኢየሱስ።</l>
         <l n="7">
            <ref target="http://classic.net.bible.org/verse.php?book=Mat&amp;chapter=21&amp;verse=7"/>ወአምጽኡ፡ ሎቱ፡ እድግተ፡ ወዕዋላ። ወረሐኑ፡ አልባሲሆሙ፡ ላዕሌሆን። ወተጽዕነ፡ እግዚእ፡ ኢየሱስ፡ ዲቤሆሙ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=21&amp;verse=8"/>ወዘይበዝኁ፡ ሕዝብ፡ ነጸፉ፡ አልባሲሆሙ፡ ውስተ፡ ፍኖት። ወካልኣንሂ፡ ይመትሩ፡ አዕጹቀ፡ እምውስተ፡ ዕፀው። ወይነጽፉ፡ ውስተ፡ ፍኖት።</l>
         <l n="9">
            <ref target="http://classic.net.bible.org/verse.php?book=Mat&amp;chapter=21&amp;verse=9"/>ወሕዝብሰ፡ እለ፡ ይመርሑ፡ ወእለሂ፡ ይተልዉ፡ ይጸርሑ፡ ወይብሉ። ሆሣዕና፡ ለወልደ፡ ዳዊት። ቡሩክ፡ ዘይመጽእ፡ በስመ፡ እግዚአብሔር። ሆሣዕና፡ በአርያም።</l>
         <l n="10">
            <ref target="http://classic.net.bible.org/verse.php?book=Mat&amp;chapter=21&amp;verse=10"/>ወበዊኦ፡ እግዚእ፡ ኢየሱስ፡ ኢየሩሳሌም፡ ተሀውከት፡ ኵላ፡ ሀገር። እንዘ፡ ትብል፡ መኑ፡ ውእቱ፡ ዝንቱ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=21&amp;verse=11"/>ወይቤሉ፡ ሕዝብ፡ ዝ፡ ውእቱ፡ ኢየሱስ፡ ነቢይ፡ ዘእምናዝሬት፡ ዘገሊላ።</l>
         <l>ዘከመ፡ ሰደዶሙ፡ እግዚእ፡ ኢየሱስ፡ ለእለ፡ ያረኵሱ፡ ቤተ፡ መቅደስ</l>
         <l n="12">
            <ref target="http://classic.net.bible.org/verse.php?book=Mat&amp;chapter=21&amp;verse=12"/>ወቦአ፡ እግዚእ፡ ኢየሱስ፡ ቤተ፡ መቅደስ። ወሰደደ፡ ኵሎ፡ እለ፡ ይሠይጡ፡ ወይሣየጡ፡ በቤተ፡ መቅደስ። ወገፍትዐ፡ ማእዳቲሆሙ፡ ለመወልጣን። ወመናብርቲሆሙ፡ ለእለ፡ ይሠይጡ፡ ርግበ።</l>
         <l n="13">
            <ref target="http://classic.net.bible.org/verse.php?book=Mat&amp;chapter=21&amp;verse=13"/>ወይቤሎሙ፡ ጽሑፍ፡ ዘይብል፡ ቤትየሰ፡ ቤተ፡ ጸሎት፡ ይሰመይ። ወአንትሙሰ፡ ረሰይክምዎ፡ በአተ፡ ፈያት፡ ወሰረቅት።</l>
         <l>በእንተ፡ ዕዉራን፡ ወሐንካሳን</l>
         <l n="14">
            <ref target="http://classic.net.bible.org/verse.php?book=Mat&amp;chapter=21&amp;verse=14"/>ወመጽኡ፡ ኀቤሁ፡ ዕዉራን፡ ወሐንካሳን፡ በቤተ፡ መቅደስ፡ ወአሕየዎሙ።</l>
         <l n="15">
            <ref target="http://classic.net.bible.org/verse.php?book=Mat&amp;chapter=21&amp;verse=15"/>ወሶበ፡ ርእዩ፡ ሊቃነ፡ ካህናት፡ ወጸሐፍት፡ መንክረ፡ ዘገብረ። ወደቂቅኒ፡ እንዘ፡ ይጸርሑ፡ በቤተ፡ መቅደስ፡ ወይብሉ። ሆሣዕና፡ ለወልደ፡ ዳዊት፡ ኢሐወዞሙ፡ አላ፡ አንጐርጐሩ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=21&amp;verse=16"/>ወይቤልዎ፡ ኢትሰምዕኑ፡ ዘይብሉ፡ እሉ፡ ደቂቅ። ወይቤሎሙ፡ እግዚእ፡ ኢየሱስ፡ እወ፡ አልቦሁ፡ አመ፡ አንበብክሙ። ዘይቤ፡ እምአፈ፡ ደቂቅ፡ ወሕፃናት፡ አስተዳሎከ፡ ስብሐተ።</l>
         <l n="17">
            <ref target="http://classic.net.bible.org/verse.php?book=Mat&amp;chapter=21&amp;verse=17"/>ወኀደጎሙ፡ ወወፅአ፡ አፍኣ፡ እምሀገር። ወቦአ፡ ቢታንያ፡ ወቤተ፡ ህየ።</l>
         <l>በእንተ፡ በለስ፡ ዘተረግመት</l>
         <l n="18">
            <ref target="http://classic.net.bible.org/verse.php?book=Mat&amp;chapter=21&amp;verse=18"/>ወጸቢሖ፡ እንዘ፡ የዐርግ፡ እግዚእ፡ ኢየሱስ፡ ሀገረ፡ ርኅበ።</l>
         <l n="19">
            <ref target="http://classic.net.bible.org/verse.php?book=Mat&amp;chapter=21&amp;verse=19"/>ወርእየ፡ ዕፀ፡ በለስ፡ በፍኖት፡ ወሖረ፡ ኀቤሃ፡ ይንሣእ፡ ፍሬ፡ እምኔሃ። ወአልቦ፡ ዘረከበ፡ ውስቴታ፡ ዘእንበለ፡ ቈጽል፡ ባሕቲቱ። ወይቤላ፡ ኢይኩን፡ እንከ፡ ፍሬ፡ እምውስቴትኪ፡ ለዓለም። ወየብሰት፡ በጊዜሃ፡ ይእቲ፡ በለስ።</l>
         <l n="20">
            <ref target="http://classic.net.bible.org/verse.php?book=Mat&amp;chapter=21&amp;verse=20"/>ወርእዮሙ፡ አርዳኢሁ፡ አንከሩ፡ ወይቤሉ። እፎ፡ በጊዜሃ፡ የብሰት፡ ዛቲ፡ በለስ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=21&amp;verse=21"/>ወአውሥአ፡ እግዚእ፡ ኢየሱስ፡ ወይቤሎሙ። አማን፡ እብለክሙ፡ እመ፡ ብክሙ፡ ሃይማኖተ፡ ወኢትናፍቁ። አኮ፡ ክመ፡ ዕፀ፡ ባሕቲቶ፡ ዘትገብሩ። አላ፡ ለዝንቱ፡ ደብር፡ ለእመ፡ ትብልዎ። ተንሥእ፡ ወተወረው፡ ውስተ፡ ባሕር፡ ይከውን፡ ለክሙ።</l>
         <l n="22">
            <ref target="http://classic.net.bible.org/verse.php?book=Mat&amp;chapter=21&amp;verse=22"/>ወኵሎ፡ ዘሰአልክሙ፡ በጸሎት፡ እንዘ፡ ትትአመኑ፡ ትነሥኡ።</l>
         <l>በእንተ፡ እለ፡ ተስእልዎ፡ ካህናት፡ ወረበናት</l>
         <l n="23">
            <ref target="http://classic.net.bible.org/verse.php?book=Mat&amp;chapter=21&amp;verse=23"/>ወበዊኦ፡ ቤተ፡ መቅደስ፡ እንዘ፡ ይሜህር። መጽኡ፡ ኀቤሁ፡ ሊቃነ፡ ካህናት፡ ወመላህቅተ፡ ሕዝብ። ወይቤልዎ፡ በመባሕተ፡ መኑ፡ ትገብር፡ ዘንተ። ወመኑ፡ ወሀበከ፡ ዘንተ፡ ሥልጣነ።</l>
         <l n="24">
            <ref target="http://classic.net.bible.org/verse.php?book=Mat&amp;chapter=21&amp;verse=24"/>ወአውሥአ፡ እግዚእ፡ ኢየሱስ፡ ወይቤሎሙ። እሴአለክሙ፡ አነሂ፡ አሐተ፡ ቃለ። ወእምከመ፡ ነገርክሙኒ፡ አነሂ፡ አየድዐክሙ። በአይ፡ ሥልጣን፡ እገብር፡ ዘንተ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=21&amp;verse=25"/>ጥምቀቱ፡ ለዮሐንስ፡ እምአይቴ፡ ውእቱ። እምሰማይኑ፡ ወሚመ፡ እምሰብእ። ወኀለዩ፡ በበይናቲሆሙ፡ ወይቤሉ። እመ፡ ንብሎ፡ እምሰማይ፡ ይብለነ፡ በእፎኬ፡ ዘኢአመንክምዎ።</l>
         <l n="26">
            <ref target="http://classic.net.bible.org/verse.php?book=Mat&amp;chapter=21&amp;verse=26"/>ወእመሂ፡ ንብሎ፡ እምሰብእ፡ ንፈርሆሙ፡ ለሕዝብ። እስመ፡ ከመ፡ ነቢይ፡ ይሬእይዎ፡ ለዮሐንስ።</l>
         <l n="27">
            <ref target="http://classic.net.bible.org/verse.php?book=Mat&amp;chapter=21&amp;verse=27"/>ወአውሥእዎ፡ ለእግዚእ፡ ኢየሱስ፡ ወይቤልዎ፡ ኢነአምር። ወይቤሎሙ፡ ውእቱኒ፡ አነሂ፡ ኢያየድዐክሙ፡ በአይ፡ ሥልጣን፡ እገብር፡ ዘንተ።</l>
         <l>በእንተ፡ ምሳሌ፡ ዘክልኤ፡ አኀው</l>
         <l n="28">
            <ref target="http://classic.net.bible.org/verse.php?book=Mat&amp;chapter=21&amp;verse=28"/>ወምንተ፡ ትብሉ፡ ለአሐዱ፡ ብእሲ፡ ቦቱ፡ ክልኤቱ፡ ደቂቅ፡ አኀው። ወይቤሎ፡ ለቀዳማዊ፡ ወልድየ፡ ሑር። ተቀነይ፡ ዮም፡ ውስተ፡ ዐጸደ፡ ወይንየ።</l>
         <l n="29">
            <ref target="http://classic.net.bible.org/verse.php?book=Mat&amp;chapter=21&amp;verse=29"/>ወአውሥአ፡ ወይቤ፡ ኦሆ፡ እግዚእየ፡ ወኢሖረ።</l>
         <l n="30">
            <ref target="http://classic.net.bible.org/verse.php?book=Mat&amp;chapter=21&amp;verse=30"/>ወለካልኡኒ፡ ዘይንእስ፡ ይቤሎ፡ ከማሁ፡ ወአውሥአ፡ ወይቤ፡ አንብየ። ወእምድኅረ፡ ዝ፡ ነስሐ፡ ወሖረ።</l>
         <l n="31">
            <ref target="http://classic.net.bible.org/verse.php?book=Mat&amp;chapter=21&amp;verse=31"/>መኑ፡ እንከ፡ እምክልኤሆሙ፡ ዘገብረ፡ ፈቃደ፡ አቡሁ። ወይቤልዎ፡ ደኃራዊ፡ ወይቤሎሙ፡ እግዚእ፡ ኢየሱስ። አማን፡ እብለክሙ፡ ከመ፡ ኃጥኣን፡ ወመጸብሓን፡ ወዘማውያን። ይቀድሙክሙ፡ በዊአ፡ ውስተ፡ መንግሥተ፡ እግዚአብሔር።</l>
         <l n="32">
            <ref target="http://classic.net.bible.org/verse.php?book=Mat&amp;chapter=21&amp;verse=32"/>እስመ፡ መጽአ፡ ኀቤክሙ፡ ዮሐንስ፡ በፍኖተ፡ ጽድቅ። ወኢአመንክምዎ፡ ኃጥኣንሰ፡ ወመጸብሓን፡ ወዘማውያን። አምንዎ፡ ወአንትሙሰ፡ ርኢክሙሂ፡ ኢነሳሕክሙ፡ ድኅረ፡ ለአሚን፡ ቦቱ።</l>
         <l>በእንተ፡ እኩያን፡ ገባእት</l>
         <l n="33">
            <ref target="http://classic.net.bible.org/verse.php?book=Mat&amp;chapter=21&amp;verse=33"/>ወመሰለ፡ ሎሙ፡ ወይቤሎሙ፡ ካልእተ፡ ምሳሌ። ስምዑ፡ ብእሲ፡ በዓለ፡ ቤት፡ ተከለ፡ ዐጸደ፡ ወይን። ወገብረ፡ ሎቱ፡ ጸቈነ፡ ወአክረየ፡ ምክያደ፡ ወሐነጸ፡ ማኅፈደ። ወሤመ፡ ሎቱ፡ ዐቀብተ፡ ወወሀቦሙ፡ ወነገደ።</l>
         <l n="34">
            <ref target="http://classic.net.bible.org/verse.php?book=Mat&amp;chapter=21&amp;verse=34"/>ወአመ፡ በጽሐ፡ ጊዜ፡ ፍሬሁ፡ ፈነወ፡ አግብርቲሁ፡ ኀበ፡ ዐቀብተ፡ ወይን። ከመ፡ ይምጽእ፡ ሎቱ፡ እምፍሬ፡ ወይኑ።</l>
         <l n="35">
            <ref target="http://classic.net.bible.org/verse.php?book=Mat&amp;chapter=21&amp;verse=35"/>ወአኀዝዎሙ፡ እሉ፡ ዐቀብት፡ ለአግብርቲሁ። ቦ፡ ዘቀሠፉ፡ ወቦ፡ ዘወገሩ፡ ወቦ፡ ዘቀተሉ።</l>
         <l n="36">
            <ref target="http://classic.net.bible.org/verse.php?book=Mat&amp;chapter=21&amp;verse=36"/>ወእምዝ፡ ፈነወ፡ ካልኣነ፡ አግብርተ፡ እለ፡ ይበዝኁ፡ እምቀደምት። ወኪያሆሙኒ፡ ከማሆሙ፡ ረሰይዎሙ።</l>
         <l n="37">
            <ref target="http://classic.net.bible.org/verse.php?book=Mat&amp;chapter=21&amp;verse=37"/>ወድኅረ፡ ፈነወ፡ ኀቤሆሙ፡ ወልዶ። እንዘ፡ ይብል፡ ለወልድየሰ፡ የኀፍርዎ።</l>
         <l n="38">
            <ref target="http://classic.net.bible.org/verse.php?book=Mat&amp;chapter=21&amp;verse=38"/>ወሶበ፡ ርእይዎ፡ እሉ፡ ዐቀብት፡ ለወልዱ፡ ይቤሉ፡ በበይናቲሆሙ። ነዋ፡ ዝ፡ ውእቱ፡ ወራሲሁ፡ ንዑ፡ ንቅትሎ፡ ወንርከብ፡ ርስቱ።</l>
         <l n="39">
            <ref target="http://classic.net.bible.org/verse.php?book=Mat&amp;chapter=21&amp;verse=39"/>ወነሥእዎ፡ ወአውፅእዎ፡ አፍኣ፡ እምዐጸደ፡ ወይን፡ ወቀተልዎ።</l>
         <l n="40">
            <ref target="http://classic.net.bible.org/verse.php?book=Mat&amp;chapter=21&amp;verse=40"/>ወአመ፡ መጽአ፡ በዓለ፡ ዐጸደ፡ ወይን። ምንተ፡ እንከ፡ ይሬስዮሙ፡ ለእሉ፡ ዐቀብት።</l>
         <l n="41">
            <ref target="http://classic.net.bible.org/verse.php?book=Mat&amp;chapter=21&amp;verse=41"/>ወይቤልዎ፡ በእኪት፡ ይቀትሎሙ፡ ለእኩያን። ወወይኖሂ፡ ይሁብ፡ ለካልኣን፡ ዐቀብት። እለ፡ ይሁብዎ፡ ፍሬሁ፡ በበ፡ ጊዜሁ፡ ወበበ፡ አግዋሊሁ።</l>
         <l n="42">
            <ref target="http://classic.net.bible.org/verse.php?book=Mat&amp;chapter=21&amp;verse=42"/>ወይቤሎሙ፡ እግዚእ፡ ኢየሱስ። አልቦሁ፡ አመ፡ አንበብክሙ፡ ውስተ፡ መጻሕፍት። እብን፡ እንተ፡ መነንዋ፡ ነደቅት። ወይእቲ፡ ኮነት፡ ውስተ፡ ርእሰ፡ ማእዘንት። እምኀበ፡ እግዚአብሔር፡ ኮነት፡ ዛቲ። ወነካር፡ ይእቲ፡ ለአዕይንቲነ።</l>
         <l n="43">
            <ref target="http://classic.net.bible.org/verse.php?book=Mat&amp;chapter=21&amp;verse=43"/>በእንተ፡ ዝንቱ፡ እብለክሙ። ከመ፡ ይነሥእዋ፡ እምኔክሙ፡ ለመንግሥተ፡ እግዚአብሔር። ወይሁብዋ፡ ለካልኣን፡ እለ፡ ይገብሩ፡ ፍሬሃ።</l>
         <l n="44">
            <ref target="http://classic.net.bible.org/verse.php?book=Mat&amp;chapter=21&amp;verse=44"/>ወዘሰ፡ ወድቀ፡ ዲበ፡ ይእቲ፡ እብን፡ ይትቀጠቀጥ። ወለዘሂ፡ ወድቀት፡ ዲቤሁ፡ ትደምቆ።</l>
         <l n="45">
            <ref target="http://classic.net.bible.org/verse.php?book=Mat&amp;chapter=21&amp;verse=45"/>ወሰሚዖሙ፡ ሊቃነ፡ ካህናት፡ ወፈሪሳውያን፡ ምሳሌያቲሁ። አንከሩ፡ ወአእመሩ፡ ከመ፡ በእንቲኣሆሙ፡ ይብል።</l>
         <l n="46">
            <ref target="http://classic.net.bible.org/verse.php?book=Mat&amp;chapter=21&amp;verse=46"/>ወእንዘ፡ ይፈቅዱ፡ የአኀዝዎ፡ ፈርህዎሙ፡ ለሕዝብ። እስመ፡ ከመ፡ ነቢይ፡ ውእቱ፡ በኀቤሆሙ።</l>
      </ab>
   </div>
   <div type="textpart" subtype="chapter" n="22" xml:id="chapter22">
      <label>ምዕራፍ 22</label>
      <ab>
         <l n="22">
            <ref target="http://classic.net.bible.org/verse.php?book=Mat&amp;chapter=22&amp;verse=22"/>
         </l>
         <l>በእንተ፡ ምሳሌ፡ ዘገብረ፡ ንጉሥ፡ ከብካበ፡ ለወልዱ</l>
         <l n="1">
            <ref target="http://classic.net.bible.org/verse.php?book=Mat&amp;chapter=22&amp;verse=1"/>ወአውሥአ፡ እግዚእ፡ ኢየሱስ፡ ዳግመ። ወተናገረ፡ በምሳሌ፡ እንዘ፡ ይብል።</l>
         <l n="2">
            <ref target="http://classic.net.bible.org/verse.php?book=Mat&amp;chapter=22&amp;verse=2"/>ትመስል፡ መንግሥት፡ ሰማያት፡ ብእሴ፡ ንጉሠ። ዘገብረ፡ ከብካበ፡ ለወልዱ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=22&amp;verse=3"/>ወፈነወ፡ አግብርቲሁ፡ ይጸውዕዎሙ፡ ለእለ፡ ተዐሠሩ፡ ውስተ፡ ከብካብ። ወአበዩ፡ መጺአ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=22&amp;verse=4"/>ወዳግመ፡ ፈነወ፡ ካልኣነ፡ አግብርተ፡ እንዘ፡ ይብል። በልዎሙ፡ ለእለ፡ ዐሠርናሆሙ፡ ናሁ፡ ምሳሕየ፡ አስተዳሎኩ። ወጠባሕኩ፡ መጋዝእትየ፡ ወአስዋርየ፡ ወኵሉ፡ ድልው። ንዑ፡ ውስተ፡ ከብካብየ።</l>
         <l n="5">
            <ref target="http://classic.net.bible.org/verse.php?book=Mat&amp;chapter=22&amp;verse=5"/>ወእሙንቱሰ፡ ተሀየዩ፡ ወኀለፉ። ቦ፡ ዘሖረ፡ ውስተ፡ ገራህቱ። ወቦ፡ ዘሖረ፡ ውስተ፡ ንግዱ። ወቦ፡ ዘሖረ፡ ውስተ፡ ዐጸደ፡ ወይኑ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=22&amp;verse=6"/>ወእለሰ፡ ተርፉ፡ አኀዝዎሙ፡ ለአግብርቲሁ፡ ወቀተልዎሙ። ወኪያሁኒ፡ ጸአልዎ።</l>
         <l n="7">
            <ref target="http://classic.net.bible.org/verse.php?book=Mat&amp;chapter=22&amp;verse=7"/>ወሰሚዖ፡ ንጉሥ፡ ተምዕዐ። ወፈነወ፡ ሐራሁ፡ ይቅትልዎሙ፡ ለእልክቱ፡ ቀተልት። ወቀተልዎሙ፡ ወሀገሮሙኒ፡ አውዐዩ፡ በእሳት።</l>
         <l n="8">
            <ref target="http://classic.net.bible.org/verse.php?book=Mat&amp;chapter=22&amp;verse=8"/>ወእምዝ፡ ይቤሎሙ፡ ለአግብርቲሁ። ከብካብየሰ፡ ድልው፡ ውእቱ። ወባሕቱ፡ ኢደልዎሙ፡ ለእለ፡ ዐሠርናሆሙ።</l>
         <l n="9">
            <ref target="http://classic.net.bible.org/verse.php?book=Mat&amp;chapter=22&amp;verse=9"/>ሑሩኬ፡ እንከ፡ ውስተ፡ መራሕብት፡ ወአናቅጽ። ወኵሎ፡ ዘረከብክሙ፡ ጸውዑ፡ ውስተ፡ ከብካብ።</l>
         <l n="10">
            <ref target="http://classic.net.bible.org/verse.php?book=Mat&amp;chapter=22&amp;verse=10"/>ወወፂኦሙ፡ እሙንቱ፡ አግብርት፡ ውስተ፡ ፍናው። አስተጋብኡ፡ ኵሎ፡ ዘረከቡ፡ እኩያነ፡ ወኄራነ። ወመልአ፡ ቤተ፡ በዓል፡ እምእለ፡ ይረፍቁ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=22&amp;verse=11"/>ወበዊኦ፡ ንጉሥ፡ ይርአዮሙ፡ ለእለ፡ ይረፍቁ። ረከበ፡ በህየ፡ ብእሴ፡ ዘኢለብሰ፡ ልብሰ፡ መርዓ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=22&amp;verse=12"/>ወይቤሎ፡ ዐርክየ፡ እፎ፡ ቦእከ፡ ዝየ፡ ዘኢለበስከ፡ ልብሰ፡ መርዓ። ወተፈፅመ፡ ውእቱ፡ ብእሲ።</l>
         <l n="13">
            <ref target="http://classic.net.bible.org/verse.php?book=Mat&amp;chapter=22&amp;verse=13"/>ወእምዝ፡ አዘዞሙ፡ ንጉሥ፡ ለአግብርቲሁ፡ ይእስርዎ፡ እደዊሁ፡ ወእገሪሁ። ወያውፅእዎ፡ ወይግድፍዎ፡ ውስተ፡ ጸናፌ፡ ጽልመት። ውስተ፡ ብካይ፡ ወሐቅየ፡ ስነን።</l>
         <l n="14">
            <ref target="http://classic.net.bible.org/verse.php?book=Mat&amp;chapter=22&amp;verse=14"/>እስመ፡ ብዙኃን፡ እሙንቱ፡ ጽዉዓን፡ ወኅዳጣን፡ ኅሩያን።</l>
         <l>በእንተ፡ ዘከመ፡ ይደሉ፡ ውሂበ፡ ጸባሕት፡ ለቄሣር</l>
         <l n="15">
            <ref target="http://classic.net.bible.org/verse.php?book=Mat&amp;chapter=22&amp;verse=15"/>ወእምዝ፡ ወፂኦሙ፡ ፈሪሳውያን፡ ተማከሩ፡ ላዕለ፡ እግዚእ፡ ኢየሱስ። ከመ፡ ያስሕትዎ፡ በቃሉ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=22&amp;verse=16"/>ወፈነዉ፡ ኀቤሁ፡ አርዳኢሆሙ፡ ምስለ፡ ሰብአ፡ ሄሮድስ። ወይቤልዎ፡ ሊቅ፡ ነአምር፡ ከመ፡ ራትዕ፡ አንተ። ወበጽድቅ፡ ትሜህር፡ ፍኖተ፡ እግዚአብሔር። ወኢተሐስብ፡ መነሂ፡ ወኢታደሉ፡ ለገጸ፡ ሰብእ።</l>
         <l n="17">
            <ref target="http://classic.net.bible.org/verse.php?book=Mat&amp;chapter=22&amp;verse=17"/>ንግረነኬ፡ እንከ፡ ዘይረትዕ፡ ምንተ፡ ትብል። ይከውንሁ፡ ነሀብ፡ ጸባሕተ፡ ዲናር፡ ለቄሣር፡ ወሚመ፡ ኢይከውንሁ።</l>
         <l n="18">
            <ref target="http://classic.net.bible.org/verse.php?book=Mat&amp;chapter=22&amp;verse=18"/>ወአእመሮሙ፡ እግዚእ፡ ኢየሱስ፡ እከዮሙ። ወይቤሎሙ፡ ለምንት፡ ታሜክሩኒ፡ ኦ፡ መደልዋን።</l>
         <l n="19">
            <ref target="http://classic.net.bible.org/verse.php?book=Mat&amp;chapter=22&amp;verse=19"/>አርእዩኒ፡ መልክዐ፡ ዲናሩ። ወአምጽኡ፡ ሎቱ፡ ዲናረ።</l>
         <l n="20">
            <ref target="http://classic.net.bible.org/verse.php?book=Mat&amp;chapter=22&amp;verse=20"/>ወይቤሎሙ፡ እግዚእ፡ ኢየሱስ፡ ዘመኑ፡ ዝንቱ፡ መልክዑ፡ ወጽሕፈቱ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=22&amp;verse=21"/>ወይቤልዎ፡ ዘነጋሢ። ወይቤሎሙ፡ ሀቡ፡ ዘቄሣር፡ ለቄሣር፡ ወዘእግዚአብሔር፡ ለእግዚአብሔር።</l>
         <l n="22">
            <ref target="http://classic.net.bible.org/verse.php?book=Mat&amp;chapter=22&amp;verse=22"/>ወሰሚዖሙ፡ አንከሩ፡ ወኀደግዎ፡ ወኀለፉ።</l>
         <l>በእንተ፡ ሰዱቃውያን፡ እለ፡ ይብሉ፡ አልቦ፡ ትንሣኤ፡ ምዉታን</l>
         <l n="23">
            <ref target="http://classic.net.bible.org/verse.php?book=Mat&amp;chapter=22&amp;verse=23"/>ወበይእቲ፡ ዕለት፡ መጽኡ፡ ኀቤሁ፡ ሰዱቃውያን። እለ፡ ይብሉ፡ አልቦ፡ ትንሣኤ፡ ምዉታን።</l>
         <l n="24">
            <ref target="http://classic.net.bible.org/verse.php?book=Mat&amp;chapter=22&amp;verse=24"/>ወተስእልዎ፡ እንዘ፡ ይብሉ። ኦ፡ ሊቅ፡ ሙሴ፡ ጸሐፈ፡ ለነ፡ እንዘ፡ ይብል። እመ፡ ቦ፡ ብእሲ፡ ዘሞተ፡ እኁሁ፡ እንዘ፡ አልቦ፡ ውሉደ። ያውስባ፡ ለብእሲተ፡ እኁሁ፡ ወያቅም፡ ዘርዕ፡ ለእኁሁ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=22&amp;verse=25"/>ሀለዉ፡ እንከ፡ ኀቤነ፡ ሰብዐቱ፡ አኀው። ወዘይልህቅ፡ አውሰበ፡ ወሞተ፡ እንዘ፡ አልቦ፡ ውሉደ። ወኀደገ፡ ብእሲቶ፡ ለእኁሁ።</l>
         <l n="26">
            <ref target="http://classic.net.bible.org/verse.php?book=Mat&amp;chapter=22&amp;verse=26"/>ወከማሁ፡ ካዕበ፡ ካልኡኒ፡ ወሣልሱሂ፡ እስከ፡ ሰብዐቲሆሙ። ወሞቱ፡ እንዘ፡ አልቦሙ፡ ውሉድ።</l>
         <l n="27">
            <ref target="http://classic.net.bible.org/verse.php?book=Mat&amp;chapter=22&amp;verse=27"/>ወድኅረ፡ ኵሎሙ፡ ሞተት፡ ይእቲ፡ ብእሲት።</l>
         <l n="28">
            <ref target="http://classic.net.bible.org/verse.php?book=Mat&amp;chapter=22&amp;verse=28"/>ወአመ፡ ይትነሥኡ፡ እንከ፡ ምዉታን። ለመኑ፡ እምሰብዐቲሆሙ፡ ትከውን፡ ብእሲተ። እስመ፡ ኵሎሙ፡ አውሰብዋ።</l>
         <l n="29">
            <ref target="http://classic.net.bible.org/verse.php?book=Mat&amp;chapter=22&amp;verse=29"/>ወአውሥአ፡ እግዚእ፡ ኢየሱስ፡ ወይቤሎሙ። ስሕትክሙ፡ በኢያእምሮ፡ መጻሕፍት። ወኢ፡ ኀይለ፡ እግዚአብሔር።</l>
         <l n="30">
            <ref target="http://classic.net.bible.org/verse.php?book=Mat&amp;chapter=22&amp;verse=30"/>እመሰ፡ የሐይዉ፡ ምዉታን፡ ኢያወስቡ፡ ወኢይትዋሰቡ። አላ፡ ከመ፡ መላእክተ፡ እግዚአብሔር፡ በሰማያት፡ እሙንቱ።</l>
         <l n="31">
            <ref target="http://classic.net.bible.org/verse.php?book=Mat&amp;chapter=22&amp;verse=31"/>ወበእንተ፡ ትንሣኤ፡ ምዉታንሰ፡ ኢያንበብክሙኑ። ዘተብህለ፡ ለክሙ፡ እምኀበ፡ እግዚአብሔር።</l>
         <l n="32">
            <ref target="http://classic.net.bible.org/verse.php?book=Mat&amp;chapter=22&amp;verse=32"/>ዘይቤ፡ አነ፡ ውእቱ፡ እግዚአብሔር፡ አምላከ፡ አብርሃም። ወአምላከ፡ ይስሐቅ፡ ወአምላከ፡ ያዕቆብ። ኢኮነኬ፡ አምላከ፡ ምዉታን፡ አላ፡ አምላከ፡ ሕያዋን፡ ውእቱ።</l>
         <l n="33">
            <ref target="http://classic.net.bible.org/verse.php?book=Mat&amp;chapter=22&amp;verse=33"/>ወሰሚዖሙ፡ ሕዝብ፡ አንከሩ፡ ምህሮቶ።</l>
         <l>በእንተ፡ ጸሓፊ፡ ዘተስእሎ፡ አይ፡ ትእዛዝ፡ የዐቢ</l>
         <l n="34">
            <ref target="http://classic.net.bible.org/verse.php?book=Mat&amp;chapter=22&amp;verse=34"/>ወሰሚዖሙ፡ ፈሪሳውያን፡ ከመ፡ ፈፀሞሙ፡ አፉሆሙ፡ ለሰዱቃውያን። ተጋብኡ፡ ኀቤሁ፡ ኵሎሙ፡ ኅቡረ።</l>
         <l n="35">
            <ref target="http://classic.net.bible.org/verse.php?book=Mat&amp;chapter=22&amp;verse=35"/>ወተስእሎ፡ እምውስቴቶሙ፡ አሐዱ፡ ጸሓፌ፡ ሀገር፡ እንዘ፡ ያሜክሮ።</l>
         <l n="36">
            <ref target="http://classic.net.bible.org/verse.php?book=Mat&amp;chapter=22&amp;verse=36"/>ወይቤሎ፡ ሊቅ፡ አይኑ፡ ትእዛዝ፡ የዐቢ፡ በውስተ፡ ኦሪት።</l>
         <l n="37">
            <ref target="http://classic.net.bible.org/verse.php?book=Mat&amp;chapter=22&amp;verse=37"/>ወይቤሎ፡ እግዚእ፡ ኢየሱስ፡ አፍቅሮ፡ ለእግዚአብሔር፡ አምላክከ፡ በኵሉ፡ ልብከ። ወበኵሉ፡ ነፍስከ፡ ወበኵሉ፡ ኀይልከ፡ ወበኵሉ፡ ኅሊናከ።</l>
         <l n="38">
            <ref target="http://classic.net.bible.org/verse.php?book=Mat&amp;chapter=22&amp;verse=38"/>ዛቲ፡ ትእዛዝ፡ ዐባይ፡ ወቀዳሚት።</l>
         <l n="39">
            <ref target="http://classic.net.bible.org/verse.php?book=Mat&amp;chapter=22&amp;verse=39"/>ወካልእታሂ፡ እንተ፡ ትመስላ፡ አፍቅር፡ ቢጸከ፡ ከመ፡ ነፍስከ።</l>
         <l n="40">
            <ref target="http://classic.net.bible.org/verse.php?book=Mat&amp;chapter=22&amp;verse=40"/>በእላ፡ ክልኤቲ፡ ትእዛዛት፡ ተሰቅሉ፡ ኵሉ፡ ኦሪት፡ ወነቢያት።</l>
         <l>በእንተ፡ ዘከመ፡ ተስእሎሙ፡ ለፈሪሳውያን</l>
         <l n="41">
            <ref target="http://classic.net.bible.org/verse.php?book=Mat&amp;chapter=22&amp;verse=41"/>ወእንዘ፡ ጉቡኣን፡ ፈሪሳውያን፡ ተስእሎሙ፡ እግዚእ፡ ኢየሱስ፡ እንዘ፡ ይብል።</l>
         <l n="42">
            <ref target="http://classic.net.bible.org/verse.php?book=Mat&amp;chapter=22&amp;verse=42"/>ምንተ፡ ትብሉ፡ በእንተ፡ ክርስቶስ፡ ወልደ፡ መኑ፡ ውእቱ።</l>
         <l n="43">
            <ref target="http://classic.net.bible.org/verse.php?book=Mat&amp;chapter=22&amp;verse=43"/>ወይቤልዎ፡ ወልደ፡ ዳዊት።</l>
         <l n="44">
            <ref target="http://classic.net.bible.org/verse.php?book=Mat&amp;chapter=22&amp;verse=44"/>ወይቤሎሙ፡ እግዚእ፡ ኢየሱስ። እፎ፡ እንከ፡ ለሊሁ፡ ዳዊት፡ በመንፈስ፡ ቅዱስ፡ ይቤ። ይቤሎ፡ እግዚእ፡ ለእግዚእየ፡ ንበር፡ በየማንየ። እስከ፡ አገብኦሙ፡ ለጸላእትከ፡ ታሕተ፡ መከየደ፡ እገሪከ።</l>
         <l n="45">
            <ref target="http://classic.net.bible.org/verse.php?book=Mat&amp;chapter=22&amp;verse=45"/>ዘለሊሁ፡ እንከ፡ ዳዊት፡ እግዚእየ፡ ይቤሎ። እፎ፡ እንከ፡ ይከውኖ፡ ወልዶ።</l>
         <l n="46">
            <ref target="http://classic.net.bible.org/verse.php?book=Mat&amp;chapter=22&amp;verse=46"/>ወአልቦ፡ ዘክህለ፡ አውሥኦቶ፡ ቃለ። ወአልቦ፡ ዘተሀበለ፡ እምይእቲ፡ ዕለት፡ ይሰአሎ፡ ምንተኒ።</l>
      </ab>
   </div>
   <div type="textpart" subtype="chapter" n="23" xml:id="chapter23">
      <label>ምዕራፍ 23</label>
      <ab>
         <l>በእንተ፡ መደልዋን፡ ፈሪሳውያን</l>
         <l n="1">
            <ref target="http://classic.net.bible.org/verse.php?book=Mat&amp;chapter=23&amp;verse=1"/>ወእምዝ፡ ነገሮሙ፡ እግዚእ፡ ኢየሱስ፡ ለሕዝብ። ወለአርዳኢሁ፡ እንዘ፡ ይብል።</l>
         <l n="2">
            <ref target="http://classic.net.bible.org/verse.php?book=Mat&amp;chapter=23&amp;verse=2"/>ዲበ፡ መንበረ፡ ሙሴ፡ ነበሩ፡ ለክሙ፡ ጸሐፍት፡ ወፈሪሳውያን።</l>
         <l n="3">
            <ref target="http://classic.net.bible.org/verse.php?book=Mat&amp;chapter=23&amp;verse=3"/>ኵሎ፡ ዘይቤሉክሙ፡ ግበሩ፡ ወዘመሀሩክሙ፡ ዕቀቡ። ወዘከመ፡ ምግባሮሙሰ፡ ኢትግበሩ። እስመ፡ እሙንቱ፡ ዘይሜህሩ፡ ለሰብእ፡ ኢይገብሩ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=23&amp;verse=4"/>ወየአስሩ፡ ጾረ፡ ዐቢየ፡ ወክቡደ፡ ወያሰክምዎ፡ ለሰብእ፡ ዲበ፡ መትከፍቱ። ወለሊሆሙሰ፡ ኢይለክፍዎ፡ በአጽባዕቶሙ፡ ጥቀ፡ ለውእቱ፡ ጾር።</l>
         <l n="5">
            <ref target="http://classic.net.bible.org/verse.php?book=Mat&amp;chapter=23&amp;verse=5"/>ወኵሎ፡ ምግባሮሙ፡ ዘይገብሩ፡ ለዐይነ፡ ሰብእ፡ ይገብሩ። ወይሰፍሑ፡ ኵርበታቲሆሙ፡ ወያዐብዩ፡ አዝፋረ፡ አልባሲሆሙ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=23&amp;verse=6"/>ወያፈቅሩ፡ ርእሰ፡ ምርፋቃት፡ በውስተ፡ ምሳሓት። ወነቢረ፡ ፍጽም፡ በውስተ፡ አዕዋዳት።</l>
         <l n="7">
            <ref target="http://classic.net.bible.org/verse.php?book=Mat&amp;chapter=23&amp;verse=7"/>ወተአምኆ፡ በውስተ፡ ምሥያጣት፡ ከመ፡ ይበሎሙ፡ ሰብእ፡ መምህራን።</l>
         <l n="8">
            <ref target="http://classic.net.bible.org/verse.php?book=Mat&amp;chapter=23&amp;verse=8"/>አንትሙሰኬ፡ ኢትረስዩ፡ መምህረ፡ በዲበ፡ ምድር። እስመ፡ አሐዱ፡ ውእቱ፡ መምህርክሙ፡ ዘ፡ ውእቱ፡ ክርስቶስ። ወአንትሙሰ፡ አኀው፡ ኵልክሙ።</l>
         <l n="9">
            <ref target="http://classic.net.bible.org/verse.php?book=Mat&amp;chapter=23&amp;verse=9"/>ወኢትረስዩ፡ አበ፡ በዲበ፡ ምድር። እስመ፡ አሐዱ፡ ውእቱ፡ አቡክሙ፡ ሰማያዊ።</l>
         <l n="10">
            <ref target="http://classic.net.bible.org/verse.php?book=Mat&amp;chapter=23&amp;verse=10"/>ወኢትረስዩ፡ እግዚአ፡ በዲበ፡ ምድር። እስመ፡ አሐዱ፡ ውእቱ፡ እግዚአክሙ፡ ክርስቶስ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=23&amp;verse=11"/>ወባሕቱ፡ ዘይልህቀክሙ፡ ይኩንክሙ፡ ላእከ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=23&amp;verse=12"/>እስመ፡ ዘአዕበየ፡ ርእሶ፡ የኀስር፡ ወዘአትሐተ፡ ርእሶ፡ ይከብር።</l>
         <l>በእንተ፡ አሌ፡ ሎሙ፡ ለጸሐፍት፡ ወፈሪሳውያን</l>
         <l n="13">
            <ref target="http://classic.net.bible.org/verse.php?book=Mat&amp;chapter=23&amp;verse=13"/>አሌ፡ ለክሙ፡ ጸሐፍት፡ ወፈሪሳውያን፡ መደልዋን። እለ፡ ትበልዑ፡ አብያተ፡ መበለታት፡ በምክንያተ፡ አንኆ፡ ጸሎትክሙ። ወበእንተ፡ ዝንቱ፡ ትረክቡ፡ ኵነኔ፡ ፈድፋደ።</l>
         <l n="14">
            <ref target="http://classic.net.bible.org/verse.php?book=Mat&amp;chapter=23&amp;verse=14"/>አሌ፡ ለክሙ፡ ጸሐፍት፡ ወፈሪሳውያን፡ መደልዋን። እስመ፡ ተዐጽዉ፡ መንግሥተ፡ ሰማያት፡ ቅድመ፡ ገጹ፡ ለሰብእ። አንትሙሂ፡ ኢትበውኡ፡ ወለእለሂ፡ ይበውኡ፡ ትከልእዎሙ፡ በዊአ።</l>
         <l n="15">
            <ref target="http://classic.net.bible.org/verse.php?book=Mat&amp;chapter=23&amp;verse=15"/>አሌ፡ ለክሙ፡ ጸሐፍት፡ ወፈሪሳውያን፡ መደልዋን። እስመ፡ ተዐውዱ፡ ባሕረ፡ ወየብሰ፡ ከመ፡ ታጥምቁ፡ አሐደ፡ ፈላሴ። ወተጠሚቆ፡ ትሬስይዎ፡ ካዕበተክሙ፡ ወልደ፡ ገሃነም።</l>
         <l n="16">
            <ref target="http://classic.net.bible.org/verse.php?book=Mat&amp;chapter=23&amp;verse=16"/>አሌ፡ ለክሙ፡ ጸሐፍት፡ ወፈሪሳውያን፡ አምርሕተ፡ ዕዉራን። እለ፡ ትብሉ፡ ዘመሐለ፡ በቤተ፡ መቅደስ፡ ኢይጌጊ። ወዘሰ፡ መሐለ፡ በወርቀ፡ ቤተ፡ መቅደስ፡ ይጌጊ፡ ትብሉ።</l>
         <l n="17">
            <ref target="http://classic.net.bible.org/verse.php?book=Mat&amp;chapter=23&amp;verse=17"/>ኦ፡ አብዳን፡ ወዕዉራን፡ አይኑ፡ የዐቢ፡ ወርቅኑ። ወሚመ፡ ቤተ፡ መቅደስ፡ አኮኑ፡ ቤተ፡ መቅደስ፡ ዘይቄድሶ፡ ለወርቅ።</l>
         <l n="18">
            <ref target="http://classic.net.bible.org/verse.php?book=Mat&amp;chapter=23&amp;verse=18"/>ወዘመሐለ፡ በምሥዋዕ፡ ኢይጌጊ፡ ትብሉ። ወዘሰ፡ መሐለ፡ በጽንሐሕ፡ ዘላዕሌሁ፡ ይጌጊ፡ ትብሉ።</l>
         <l n="19">
            <ref target="http://classic.net.bible.org/verse.php?book=Mat&amp;chapter=23&amp;verse=19"/>ኦ፡ አብዳን፡ ወዕዉራን፡ አይኑ፡ የዐቢ፡ ጽንሐሕኑ፡ ወሚመ፡ መሥዋዕ። አኮኑ፡ ምሥዋዕ፡ ዘይቄድሶ፡ ለውእቱ፡ ጽንሐሕ።</l>
         <l n="20">
            <ref target="http://classic.net.bible.org/verse.php?book=Mat&amp;chapter=23&amp;verse=20"/>ዘኬ፡ መሐለ፡ በምሥዋዕ፡ መሐለ፡ ቦቱ፡ ወበኵሉ፡ ዘይነብር፡ ዲቤሁ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=23&amp;verse=21"/>ወዘሂ፡ መሐለ፡ በቤተ፡ መቅደስ። መሐለ፡ ቦቱ፡ ወበኵሉ፡ ዘይነብር፡ ውስቴቱ።</l>
         <l n="22">
            <ref target="http://classic.net.bible.org/verse.php?book=Mat&amp;chapter=23&amp;verse=22"/>ወዘሂ፡ መሐለ፡ በሰማይ፡ መሐለ፡ በመንበሩ፡ ለእግዚአብሔር፡ ወበዘይነብር፡ ዲቤሁ።</l>
         <l n="23">
            <ref target="http://classic.net.bible.org/verse.php?book=Mat&amp;chapter=23&amp;verse=23"/>አሌ፡ ለክሙ፡ ጸሐፍት፡ ወፈሪሳውያን፡ መደልዋን። እለ፡ ታበውኡ፡ ዐሥራተ፡ እዴሁ፡ ለአዛብ፡ ወለሲለን፡ ወለከሙን። ወኀደግሙ፡ ዘየዐቢ፡ ትእዛዛተ፡ ኦሪት። ፍትሐ፡ ወጽድቀ፡ ወምጽዋተ፡ ወሃይማኖተ። ዘኒ፡ መፍትው፡ ትግበሩ፡ ወዝክተኒ፡ ኢትኅድጉ።</l>
         <l n="24">
            <ref target="http://classic.net.bible.org/verse.php?book=Mat&amp;chapter=23&amp;verse=24"/>አምርሕተ፡ ዕዉራን፡ እለ፡ ጻጹተ፡ ትነጥፉ፡ ወገመለሰ፡ ትውኅጡ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=23&amp;verse=25"/>አሌ፡ ለክሙ፡ ጸሐፍት፡ ወፈሪሳውያን፡ መደልዋን። እለ፡ ተኀፅብዎሙ፡ ለጽዋዕ፡ ወለፃሕል፡ እንተ፡ አፍኣሆሙ። ወእንተ፡ ውስጦሙሰ፡ ምሉእ፡ ኀይደ፡ ወዐመፃ፡ ወትዕግልተ።</l>
         <l n="26">
            <ref target="http://classic.net.bible.org/verse.php?book=Mat&amp;chapter=23&amp;verse=26"/>ኦ፡ ፈሪሳዊ፡ ዕዉር፡ ቅድመ፡ ኅፅቦ፡ ለጽዋዕ፡ ወለፃሕል። እንተ፡ ውስጡ፡ ከመ፡ ይኩን፡ ንጹሐ፡ እንተ፡ አፍኣሁኒ።</l>
         <l n="27">
            <ref target="http://classic.net.bible.org/verse.php?book=Mat&amp;chapter=23&amp;verse=27"/>አሌ፡ ለክሙ፡ ጸሐፍት፡ ወፈሪሳውያን፡ መደልዋን። እለ፡ ትመስሉ፡ መቃብራተ፡ ግብሱሳነ። እለ፡ እንተ፡ አፍኣሆሙ፡ ያስተርእዩ፡ ሠናያነ። ወእንተ፡ ውስጦሙሰ፡ ምሉኣን፡ አዕጽምተ፡ ወኵሎ፡ ርኩሰ።</l>
         <l n="28">
            <ref target="http://classic.net.bible.org/verse.php?book=Mat&amp;chapter=23&amp;verse=28"/>ከማሁኬ፡ አንትሙኒ፡ እንተ፡ አፍኣክሙ፡ ትጼደቁ፡ ለዐይነ፡ ሰብእ። ወእንተ፡ ውስጥክሙሰ፡ ምሉኣን፡ አንትሙ፡ ዐመፃ፡ ወኀይደ፡ ወአድልዎ።</l>
         <l n="29">
            <ref target="http://classic.net.bible.org/verse.php?book=Mat&amp;chapter=23&amp;verse=29"/>አሌ፡ ለክሙ፡ ጸሐፍት፡ ወፈሪሳውያን፡ መደልዋን። እለ፡ ተሐንጹ፡ መቃብሪሆሙ፡ ለነቢያት። ወታሰረግዉ፡ ዝኅሮሙ፡ ለጻድቃን።</l>
         <l n="30">
            <ref target="http://classic.net.bible.org/verse.php?book=Mat&amp;chapter=23&amp;verse=30"/>ወትብሉ፡ ሶበሰ፡ ሀለውነ፡ በመዋዕለ፡ አበዊነ። እመ፡ ኢተሳተፍነ፡ ምስሌሆሙ፡ በደመ፡ ነቢያተ።</l>
         <l n="31">
            <ref target="http://classic.net.bible.org/verse.php?book=Mat&amp;chapter=23&amp;verse=31"/>ናሁኬ፡ ለሊክሙ፡ ትከውኑ፡ ስምዐ። ከመ፡ ደቂቆሙ፡ አንትሙ፡ ለቀተልተ፡ ነቢያት።</l>
         <l n="32">
            <ref target="http://classic.net.bible.org/verse.php?book=Mat&amp;chapter=23&amp;verse=32"/>አንትሙሂ፡ ፈጽሙ፡ መስፈርተ፡ አበዊክሙ።</l>
         <l n="33">
            <ref target="http://classic.net.bible.org/verse.php?book=Mat&amp;chapter=23&amp;verse=33"/>ኦ፡ ትውልደ፡ አራዊተ፡ ምድር። በእፎ፡ ትክሉ፡ አምስጦ፡ እምኵነኔ፡ ገሃነም።</l>
         <l n="34">
            <ref target="http://classic.net.bible.org/verse.php?book=Mat&amp;chapter=23&amp;verse=34"/>ወበእንተ፡ ዝ፡ ናሁ፡ አነ፡ እፌኑ፡ ኀቤክሙ፡ ነቢያት፡ ወሐዋርያት፡ ወጠቢባን፡ ወጸሐፍተ። ቦ፡ እምኔሆሙ፡ ዘትቀትሉ፡ ወቦ፡ ዘትቀሥፉ፡ በመኳርብቲክሙ። ወትሰድድዎሙ፡ እምሀገር፡ ውስተ፡ ሀገር።</l>
         <l n="35">
            <ref target="http://classic.net.bible.org/verse.php?book=Mat&amp;chapter=23&amp;verse=35"/>ከመ፡ ይብጻሕ፡ ላዕሌክሙ፡ ደመ፡ ኵሎሙ፡ ጻድቃን፡ ዘተክዕወ፡ ዲበ፡ ምድር። እምደመ፡ አቤል፡ ጻድቅ፡ እስከ፡ ደመ፡ ዘካርያስ፡ ወልደ፡ በራክዩ። ዘቀተልክምዎ፡ በማእከለ፡ ቤተ፡ መቅደስ፡ ወምሥዋዕ።</l>
         <l n="36">
            <ref target="http://classic.net.bible.org/verse.php?book=Mat&amp;chapter=23&amp;verse=36"/>አማን፡ እብለክሙ፡ ከመ፡ ዝንቱ፡ ኵሉ፡ ይበጽሓ፡ ለዛቲ፡ ትውልድ።</l>
         <l>ዘከመ፡ ኄሳ፡ ለኢየሩሳሌም</l>
         <l n="37">
            <ref target="http://classic.net.bible.org/verse.php?book=Mat&amp;chapter=23&amp;verse=37"/>ኢየሩሳሌም፡ ኢየሩሳሌም፡ እንተ፡ ትቀትሎሙ፡ ለነቢያት። ወትዌግሮሙ፡ ለሐዋርያት፡ እለ፡ ተፈነዉ፡ ኀቤሃ። ሚ፡ መጠነ፡ ፈቀድኩ፡ አስተጋብኦሙ፡ ለውሉድኪ። ከመ፡ እንተ፡ ታስተጋብእ፡ ዶርሆ፡ ዕጐሊሃ፡ ታሕተ፡ ክነፊሃ፡ ወአበይክሙ።</l>
         <l n="38">
            <ref target="http://classic.net.bible.org/verse.php?book=Mat&amp;chapter=23&amp;verse=38"/>ናሁ፡ ይትኀደግ፡ ለክሙ፡ ቤትክሙ፡ በድወ።</l>
         <l n="39">
            <ref target="http://classic.net.bible.org/verse.php?book=Mat&amp;chapter=23&amp;verse=39"/>አማን፡ እብለክሙ፡ እምይእዜሰ፡ ኢትሬእዩኒ። እስከ፡ ሶበ፡ ትብሉ፡ ቡሩክ፡ ዘይመጽእ፡ በስመ፡ እግዚአብሔር።</l>
      </ab>
   </div>
   <div type="textpart" subtype="chapter" n="24" xml:id="chapter24">
      <label>ምዕራፍ 24</label>
      <ab>
         <l>በእንተ፡ ዘአቅደመ፡ ነጊረ፡ ሙስናሃ፡ ለቤተ፡ መቅደስ</l>
         <l n="1">
            <ref target="http://classic.net.bible.org/verse.php?book=Mat&amp;chapter=24&amp;verse=1"/>ወወፂኦ፡ እግዚእ፡ ኢየሱስ፡ እምቤተ፡ መቅደስ፡ ሖረ። ወቀርቡ፡ አርዳኢሁ፡ ወአርአይዎ፡ ንድቀ፡ ሕንጻሁ፡ ለቤተ፡ መቅደስ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=24&amp;verse=2"/>ወአውሥአ፡ ወይቤሎሙ፡ ትሬእዩኑ፡ ዘንተ፡ ኵሎ። አማን፡ እብለክሙ፡ ኢይትኀደግ፡ ዝየ፡ እብን፡ ዲበ፡ እብን፡ ዘኢይትነሠት።</l>
         <l n="3">
            <ref target="http://classic.net.bible.org/verse.php?book=Mat&amp;chapter=24&amp;verse=3"/>ወእንዘ፡ ይነብር፡ እግዚእነ፡ ውስተ፡ ደብረ፡ ዘይት። ቀርቡ፡ ኀቤሁ፡ አርዳኢሁ፡ ወይቤልዎ፡ እንተ፡ ባሕቲቶሙ። ንግረነ፡ ማእዜ፡ ይከውን፡ ዝንቱ። ወምንት፡ ተኣምሪሁ፡ ለምጽአትከ፡ ወለኅልቀተ፡ ዓለም።</l>
         <l n="4">
            <ref target="http://classic.net.bible.org/verse.php?book=Mat&amp;chapter=24&amp;verse=4"/>ወአውሥአ፡ እግዚእ፡ ኢየሱስ፡ ወይቤሎሙ፡ ዑቁ፡ ኢያስሕቱክሙ።</l>
         <l n="5">
            <ref target="http://classic.net.bible.org/verse.php?book=Mat&amp;chapter=24&amp;verse=5"/>እስመ፡ ብዙኃን፡ ይመጽኡ፡ በስምየ። እንዘ፡ ይብሉ፡ አነ፡ ውእቱ፡ ክርስቶስ። ወያስሕትዎሙ፡ ለብዙኃን።</l>
         <l n="6">
            <ref target="http://classic.net.bible.org/verse.php?book=Mat&amp;chapter=24&amp;verse=6"/>ወአመ፡ ሰማዕክሙ፡ ቀትለ፡ ወድምፀ፡ ጸባኢት። ዑቁ፡ ኢትደንግፁ፡ እስመ፡ ግብር፡ ይከውን፡ ዝንቱ፡ ኵሉ። ወባሕቱ፡ አኮ፡ በጊዜሃ፡ ዘየኀልቅ።</l>
         <l n="7">
            <ref target="http://classic.net.bible.org/verse.php?book=Mat&amp;chapter=24&amp;verse=7"/>ወይትነሥኡ፡ ሕዝብ፡ ዲበ፡ ሕዝብ፡ ወነገሥት፡ ላዕለ፡ ነገሥት። ወይመጽእ፡ ረኀብ፡ ወብድብድ፡ ወድልቅልቅ፡ ወሀከክ፡ በበ፡ ብሔሩ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=24&amp;verse=8"/>ወዝንቱ፡ ኵሉ፡ ቀዳሚሁ፡ ለሕማም።</l>
         <l n="9">
            <ref target="http://classic.net.bible.org/verse.php?book=Mat&amp;chapter=24&amp;verse=9"/>አሜሃ፡ ይትባጽሑክሙ፡ ወይሜጥዉክሙ፡ ለምንዳቤ። ወይቀሥፉክሙ፡ ወይቀትሉክሙ፡ ወይጸልኡክሙ። ወትከውኑ፡ ጽሉኣነ፡ በኀበ፡ ኵሉ፡ ሰብእ፡ በእንተ፡ ስምየ።</l>
         <l n="10">
            <ref target="http://classic.net.bible.org/verse.php?book=Mat&amp;chapter=24&amp;verse=10"/>ወአሜሃ፡ የዐልዉ፡ ብዙኃን፡ ሃይማኖቶሙ። ወይጻልኡ፡ በበይናቲሆሙ፡ ወይትቃተሉ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=24&amp;verse=11"/>ወይትነሥኡ፡ ብዙኃን፡ ሐሳውያነ፡ ነቢያት፡ ወለብዙኃን፡ ያስሕትዎሙ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=24&amp;verse=12"/>ወእምብዝኀ፡ ዐመፃ፡ ወእከይ፡ ትሴኵስ፡ ፍቅር፡ እምብዙኃን። ወብዙኃን፡ የዐልዉ፡ ሃይማኖቶሙ፡ ወፍቅሮሙ።</l>
         <l n="13">
            <ref target="http://classic.net.bible.org/verse.php?book=Mat&amp;chapter=24&amp;verse=13"/>ወዘሰ፡ አዝለፈ፡ ትዕግሥቶ፡ ውእቱ፡ ይድኅን።</l>
         <l n="14">
            <ref target="http://classic.net.bible.org/verse.php?book=Mat&amp;chapter=24&amp;verse=14"/>ወይሰበክ፡ ዝ፡ ወንጌለ፡ መንግሥት፡ ውስተ፡ ኵሉ፡ ዓለም። ከመ፡ ይኩን፡ ስምዐ፡ ላዕለ፡ ኵሉ፡ አሕዛብ። ወይእተ፡ አሚረ፡ ይበጽሕ፡ ኅልቀት።</l>
         <l n="15">
            <ref target="http://classic.net.bible.org/verse.php?book=Mat&amp;chapter=24&amp;verse=15"/>ወእምከመ፡ ርኢክሙ፡ ትእምርተ፡ ርኩስ፡ ዘምዝባሬ። ዘተብህለ፡ በዳንኤል፡ ነቢይ። ወይቀውም፡ ውስተ፡ መካን፡ ቅዱስ፡ ዘያነብብ፡ ለይለቡ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=24&amp;verse=16"/>አሜሃ፡ እለ፡ ውስተ፡ ይሁዳ፡ ይጐዩ፡ ውስተ፡ አድባር።</l>
         <l n="17">
            <ref target="http://classic.net.bible.org/verse.php?book=Mat&amp;chapter=24&amp;verse=17"/>ወዘሂ፡ ሀሎ፡ ውስተ፡ ናሕስ፡ ኢይረድ፡ ይንሣእ፡ ዘውስተ፡ ቤቱ።</l>
         <l n="18">
            <ref target="http://classic.net.bible.org/verse.php?book=Mat&amp;chapter=24&amp;verse=18"/>ወዘሂ፡ ገዳመ፡ ሀሎ፡ ኢይትመየጥ፡ ድኅሬሁ፡ ይንሣእ፡ ልብሶ።</l>
         <l n="19">
            <ref target="http://classic.net.bible.org/verse.php?book=Mat&amp;chapter=24&amp;verse=19"/>ወባሕቱ፡ አሌ፡ ሎን፡ ለፅኑሳት። ወለእለ፡ የሐፅና፡ በውእቱ፡ መዋዕል።</l>
         <l n="20">
            <ref target="http://classic.net.bible.org/verse.php?book=Mat&amp;chapter=24&amp;verse=20"/>ወጸልዩ፡ ባሕቱ፡ ከመ፡ ኢይኩን፡ ጕያክሙ፡ በክረምት፡ ወበሰንበት።</l>
         <l n="21">
            <ref target="http://classic.net.bible.org/verse.php?book=Mat&amp;chapter=24&amp;verse=21"/>እስመ፡ ይከውን፡ ይእተ፡ አሚረ፡ ዐቢይ፡ ሕማም፡ ወምንዳቤ። ዘኢኮነ፡ ከማሁ፡ እምአመ፡ ተፈጥረ፡ ዓለም፡ እስከ፡ ዮም፡ ወኢይከውንሂ።</l>
         <l n="22">
            <ref target="http://classic.net.bible.org/verse.php?book=Mat&amp;chapter=24&amp;verse=22"/>ወሶበ፡ አኮ፡ ዘአሐጸሮን፡ ለእማንቱ፡ መዋዕል። እምኢድኅነ፡ መኑሂ፡ ኵሉ፡ ዘሥጋ። ወባሕቱ፡ በእንተ፡ ኅሩያኒሁ፡ የሐጽራ፡ እማንቱ፡ መዋዕል።</l>
         <l n="23">
            <ref target="http://classic.net.bible.org/verse.php?book=Mat&amp;chapter=24&amp;verse=23"/>አሜሃ፡ እመ፡ ቦ፡ ዘይቤለክሙ፡ ነዋ፡ ዝየ፡ ሀሎ፡ ክርስቶስ። ወነዋ፡ ከሃክ፡ ኢትእመኑ።</l>
         <l n="24">
            <ref target="http://classic.net.bible.org/verse.php?book=Mat&amp;chapter=24&amp;verse=24"/>እስመ፡ ይመጽኡ፡ ሐሳውያነ፡ መሲሕ፡ ወሐሳውያነ፡ ነቢያት። ወይገብሩ፡ ተኣምራተ፡ ወመንክራተ፡ ዐበይተ፡ ለአስሕቶ። ሶበሰ፡ ይትከሀሎሙ፡ ለኅሩያንሂ፡ እምአስሐትዎሙ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=24&amp;verse=25"/>ናሁ፡ አቅደምኩ፡ ነጊሮተክሙ።</l>
         <l n="26">
            <ref target="http://classic.net.bible.org/verse.php?book=Mat&amp;chapter=24&amp;verse=26"/>እመ፡ ቦ፡ ዘይቤለክሙ፡ ነዋ፡ ገዳመ፡ ሀሎ፡ ኢትፃኡ። ወነዋ፡ ውስተ፡ አብያት፡ ኢትእመኑ።</l>
         <l n="27">
            <ref target="http://classic.net.bible.org/verse.php?book=Mat&amp;chapter=24&amp;verse=27"/>እስመ፡ ከመ፡ መብረቅ፡ ዘይወፅእ፡ እምጽባሕ፡ ወያስተርኢ፡ እስከ፡ ዐረብ። ከማሁኬ፡ ይከውን፡ ምጽአቱ፡ ለወልደ፡ ዕጓለ፡ እመሕያው።</l>
         <l n="28">
            <ref target="http://classic.net.bible.org/verse.php?book=Mat&amp;chapter=24&amp;verse=28"/>ኀበ፡ ሀሎ፡ ገደላ፡ ህየ፡ ይትጋብኡ፡ አንስርት።</l>
         <l>በእንተ፡ ካልኣዊት፡ ምጽአት፡ ዘወልደ፡ ዕጓለ፡ እመሕያው</l>
         <l n="29">
            <ref target="http://classic.net.bible.org/verse.php?book=Mat&amp;chapter=24&amp;verse=29"/>ወእምድኅረ፡ ሕማሞን፡ ለእማንቱ፡ መዋዕል። ፀሓይኒ፡ ይጸልም፡ ወወርኅኒ፡ ኢይሁብ፡ ብርሃኖ። ወከዋክብትኒ፡ ይወድቁ፡ እምሰማይ፡ ወያንቀለቅል፡ ኀይለ፡ ሰማያት።</l>
         <l n="30">
            <ref target="http://classic.net.bible.org/verse.php?book=Mat&amp;chapter=24&amp;verse=30"/>ወይእተ፡ አሚረ፡ ያስተርኢ፡ ተኣምሪሁ፡ ለወልደ፡ ዕጓለ፡ እመሕያው፡ በሰማይ። አሜሃ፡ ይበክዩ፡ ኵሎሙ፡ አሕዛበ፡ ምድር። ሶበ፡ ይሬእይዎ፡ ለወልደ፡ ዕጓለ፡ እመሕያው። እንዘ፡ ይመጽእ፡ በደመና፡ ሰማይ፡ ምስለ፡ ኀይል፡ ወስብሐት፡ ብዙኅ።</l>
         <l n="31">
            <ref target="http://classic.net.bible.org/verse.php?book=Mat&amp;chapter=24&amp;verse=31"/>ወይፌንዎሙ፡ ለመላእክቲሁ፡ ምስለ፡ ቃለ፡ ቀርን፡ ወስብሐት፡ ዐቢይ። ወያስተጋብእዎሙ፡ ለኅሩያኒሁ፡ እምአርባዕቱ፡ ነፋሳት። እምአጽናፈ፡ ሰማይ፡ እስከ፡ አጽናፊሃ።</l>
         <l n="32">
            <ref target="http://classic.net.bible.org/verse.php?book=Mat&amp;chapter=24&amp;verse=32"/>ወእምበለስ፡ አእምሩ፡ አምሳሊሁ። እምከመ፡ ለምለመ፡ አዕፁቂሁ፡ ወሠረጸ፡ ቈጽሉ። ተአምሩ፡ ከመ፡ ቀርበ፡ ማእረር።</l>
         <l n="33">
            <ref target="http://classic.net.bible.org/verse.php?book=Mat&amp;chapter=24&amp;verse=33"/>ከማሁኬ፡ አንትሙሂ፡ እምከመ፡ ርኢክሙ፡ ዘንተ፡ ኵሎ። አእምሩ፡ ከመ፡ ቀርበ፡ ወበጽሐ፡ ኀበ፡ ኆኅት።</l>
         <l n="34">
            <ref target="http://classic.net.bible.org/verse.php?book=Mat&amp;chapter=24&amp;verse=34"/>አማን፡ እብለክሙ፡ ከመ፡ ኢተኀልፍ፡ ዛቲ፡ ትውልድ። እስከ፡ ዝ፡ ኵሉ፡ ይትገበር።</l>
         <l n="35">
            <ref target="http://classic.net.bible.org/verse.php?book=Mat&amp;chapter=24&amp;verse=35"/>ሰማይ፡ ወምድር፡ የኀልፍ፡ ወቃልየሰ፡ ኢየኀልፍ።</l>
         <l>በእንተ፡ ሰዓት፡ ወዕለት</l>
         <l n="36">
            <ref target="http://classic.net.bible.org/verse.php?book=Mat&amp;chapter=24&amp;verse=36"/>ወበእንተሰ፡ ይእቲ፡ ዕለት፡ ወይእቲ፡ ሰዓት፡ አልቦ፡ ዘየአምራ። ኢ፡ መላእክተ፡ ሰማይ፡ ወኢ፡ ወልድ፡ ዘእንበለ፡ አብ፡ ባሕቲቱ።</l>
         <l n="37">
            <ref target="http://classic.net.bible.org/verse.php?book=Mat&amp;chapter=24&amp;verse=37"/>ወበከመ፡ ኮነ፡ በመዋዕሊሁ፡ ለኖኅ። ከማሁ፡ ይከውን፡ ምጽአቱ፡ ለወልደ፡ ዕጓለ፡ እመሕያው።</l>
         <l n="38">
            <ref target="http://classic.net.bible.org/verse.php?book=Mat&amp;chapter=24&amp;verse=38"/>እስመ፡ በከመ፡ ኮነ፡ በመዋዕለ፡ ኖኅ፡ እምቅድመ፡ ማየ፡ አይኅ። ይበልዑ፡ ወይሰትዩ፡ ያወስቡ፡ ወይትዋሰቡ። እስከ፡ አመ፡ ቦአ፡ ኖኅ፡ ውስተ፡ ንፍቀ፡ ታቦት።</l>
         <l n="39">
            <ref target="http://classic.net.bible.org/verse.php?book=Mat&amp;chapter=24&amp;verse=39"/>ወኢያእመሩ፡ እስከ፡ አመ፡ መጽአ፡ ማየ፡ አይኅ፡ ወአጥፍአ፡ ኵሎ። ከማሁኬ፡ ይከውን፡ ምጽአቱ፡ ለወልደ፡ ዕጓለ፡ እመሕያው።</l>
         <l n="40">
            <ref target="http://classic.net.bible.org/verse.php?book=Mat&amp;chapter=24&amp;verse=40"/>አሜሃ፡ ክልኤቱ፡ ይሄልዉ፡ ውስተ፡ አሐዱ፡ ገራህት። አሐደ፡ ይነሥኡ፡ ወካልኦ፡ የኀድጉ።</l>
         <l n="41">
            <ref target="http://classic.net.bible.org/verse.php?book=Mat&amp;chapter=24&amp;verse=41"/>ወክልኤቲ፡ የሐርጻ፡ በአሐቲ፡ ማሕረጽ። አሐተ፡ ይነሥኡ፡ ወካልእታ፡ የኀድጉ። ወክልኤቱ፡ ይሰክቡ፡ ውስተ፡ አሐዱ፡ ዐራት። አሐደ፡ ይነሥኡ፡ ወካልኦ፡ የኀድጉ።</l>
         <l n="42">
            <ref target="http://classic.net.bible.org/verse.php?book=Mat&amp;chapter=24&amp;verse=42"/>ትግሁ፡ እንከ፡ እስመ፡ ኢተአምሩ፡ በአይ፡ ሰዓት፡ ይመጽእ፡ እግዚእክሙ።</l>
         <l n="43">
            <ref target="http://classic.net.bible.org/verse.php?book=Mat&amp;chapter=24&amp;verse=43"/>ወዘንተ፡ ባሕቱ፡ አእምሩ። ሶበሁ፡ የአምር፡ በዓለ፡ ቤት፡ ጊዜ፡ ይመጽእ፡ ሰራቂ፡ እምተግሀ። ወእምሀለወ፡ ወእምኢኀደገ፡ ይክርዩ፡ ቤቶ።</l>
         <l n="44">
            <ref target="http://classic.net.bible.org/verse.php?book=Mat&amp;chapter=24&amp;verse=44"/>ከማሁ፡ አንትሙሂ፡ ድልዋኒክሙ፡ ሀልዉ። እስመ፡ በጊዜ፡ ኢተሐዘብክሙ፡ ይመጽእ፡ ወልደ፡ ዕጓለ፡ እመሕያው።</l>
         <l n="45">
            <ref target="http://classic.net.bible.org/verse.php?book=Mat&amp;chapter=24&amp;verse=45"/>መኑ፡ እንጋ፡ ገብር፡ ምእመን፡ ወጠቢብ። ዘይሠይሞ፡ እግዚኡ፡ ውስተ፡ ኵሉ፡ ቤቱ። ከመ፡ የሀቦሙ፡ ሲሳዮሙ፡ በጊዜሁ።</l>
         <l n="46">
            <ref target="http://classic.net.bible.org/verse.php?book=Mat&amp;chapter=24&amp;verse=46"/>ብፁዕ፡ ውእቱ፡ ገብር፡ ዘመጺኦ፡ እግዚኡ። ይረክቦ፡ እንዘ፡ ዘንተ፡ ይገብር።</l>
         <l n="47">
            <ref target="http://classic.net.bible.org/verse.php?book=Mat&amp;chapter=24&amp;verse=47"/>አማን፡ እብለክሙ፡ ከመ፡ ዲበ፡ ኵሉ፡ ንዋዩ፡ ይሠይሞ።</l>
         <l n="48">
            <ref target="http://classic.net.bible.org/verse.php?book=Mat&amp;chapter=24&amp;verse=48"/>ወእመሰ፡ ይቤ፡ ውእቱ፡ ገብር፡ እኩይ፡ በልቡ። ይጐነዲ፡ አቲወ፡ እግዚእየ።</l>
         <l n="49">
            <ref target="http://classic.net.bible.org/verse.php?book=Mat&amp;chapter=24&amp;verse=49"/>ወይዘብጥ፡ አብያጺሁ፡ አግብርተ። ይበልዕ፡ ወይሰቲ፡ ምስለ፡ ሰካርያን።</l>
         <l n="50">
            <ref target="http://classic.net.bible.org/verse.php?book=Mat&amp;chapter=24&amp;verse=50"/>ወይመጽእ፡ እግዚኡ፡ ለውእቱ፡ ገብር። በዕለተ፡ ኢተሐዘበ፡ ወበጊዜ፡ ኢያእመረ። ወይሠጥቆ፡ እማእከሉ።</l>
         <l n="51">
            <ref target="http://classic.net.bible.org/verse.php?book=Mat&amp;chapter=24&amp;verse=51"/>ወይሬሲ፡ መክፈልቶ፡ ምስለ፡ መደልዋን። ኀበ፡ ሀሎ፡ ብካይ፡ ወሐቅየ፡ ስነን።</l>
      </ab>
   </div>
   <div type="textpart" subtype="chapter" n="25" xml:id="chapter25">
      <label>ምዕራፍ 25</label>
      <ab>
         <l n="25">
            <ref target="http://classic.net.bible.org/verse.php?book=Mat&amp;chapter=25&amp;verse=25"/>
         </l>
         <l>በእንተ፡ ዐሥሩ፡ ደናግል</l>
         <l n="1">
            <ref target="http://classic.net.bible.org/verse.php?book=Mat&amp;chapter=25&amp;verse=1"/>አሜሃ፡ ትመስል፡ መንግሥተ፡ ሰማያት፡ ዐሥሮን፡ ደናግለ። እለ፡ ነሥኣ፡ መኃትዊሆን፡ ወወፅኣ፡ ውስተ፡ ቀበላ፡ መርዓዊ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=25&amp;verse=2"/>ወኀምስ፡ እምውስቴቶን፡ አብዳት፡ እማንቱ፡ ወኀምስ፡ ጠባባት።</l>
         <l n="3">
            <ref target="http://classic.net.bible.org/verse.php?book=Mat&amp;chapter=25&amp;verse=3"/>ወአብዳትሰ፡ ነሢኦን፡ መኃትዊሆን፡ ኢነሥኣ፡ ቅብዐ፡ ምስሌሆን።</l>
         <l n="4">
            <ref target="http://classic.net.bible.org/verse.php?book=Mat&amp;chapter=25&amp;verse=4"/>ወጠባባትሰ፡ ነሥኣ፡ ቅብዐ፡ በገማዕዊሆን፡ ምስለ፡ መኃትዊሆን።</l>
         <l n="5">
            <ref target="http://classic.net.bible.org/verse.php?book=Mat&amp;chapter=25&amp;verse=5"/>ወጐንድዮ፡ መርዓዊ፡ ደቀሳ፡ ኵሎን፡ ወኖማ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=25&amp;verse=6"/>ወከዊኖ፡ መንፈቀ፡ ሌሊት፡ ውውዐ፡ ኮነ። ናሁ፡ መርዓዊ፡ መጽአ፡ ፃኡ፡ ውስተ፡ ቀበላሁ።</l>
         <l n="7">
            <ref target="http://classic.net.bible.org/verse.php?book=Mat&amp;chapter=25&amp;verse=7"/>ወእምዝ፡ ነቅሓ፡ እልኩ፡ ደናግል፡ ኵሎን። ወአሠነያ፡ መኃትዊሆን፡ ወወፅኣ፡ ለቀበላ፡ መርዓዊ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=25&amp;verse=8"/>ወእልኩ፡ አብዳት፡ ይቤላሆን፡ ለጠባባት። ሀባነ፡ ቅብዐ፡ እምቅብዕክን፡ እስመ፡ መኃትዊነ፡ ጠፍአነ።</l>
         <l n="9">
            <ref target="http://classic.net.bible.org/verse.php?book=Mat&amp;chapter=25&amp;verse=9"/>ወአውሥኣሆን፡ ጠባባት፡ ወይቤላሆን፡ አልቦ፡ ዘየአክል፡ ለነ፡ ወለክን። አላ፡ ሑራ፡ እምኀበ፡ እለ፡ ይሠይጡ፡ ወተሣየጣ፡ ለክን።</l>
         <l n="10">
            <ref target="http://classic.net.bible.org/verse.php?book=Mat&amp;chapter=25&amp;verse=10"/>ወሐዊሮን፡ ይሣየጣ፡ በጽሐ፡ መርዓዊ። ወቦአ፡ ምስሌሁ፡ እልኩ፡ ድልዋት፡ ውስተ፡ ከብካብ፡ ወተዐጽወ፡ ኆኅት።</l>
         <l n="11">
            <ref target="http://classic.net.bible.org/verse.php?book=Mat&amp;chapter=25&amp;verse=11"/>ወድኅረ፡ መጽኣ፡ እልክቱሂ፡ ደናግል። ወይቤላ፡ እግዚኦ፡ እግዚኦ፡ አርኅወነ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=25&amp;verse=12"/>ወአውሥኦን፡ ወይቤሎን፡ አማን፡ እብለክን። ከመ፡ ኢየአምረክን፡ እስመ፡ ስእንክን፡ ተጊሀ፡ ወአምስዮ፡ ምስሌየ።</l>
         <l n="13">
            <ref target="http://classic.net.bible.org/verse.php?book=Mat&amp;chapter=25&amp;verse=13"/>ትግሁኬ፡ እስመ፡ ኢተአምሩ፡ ዕለታ፡ ወሰዓታ። እንተ፡ ባቲ፡ ይመጽእ፡ ወልደ፡ ዕጓለ፡ እመሕያው።</l>
         <l>በእንተ፡ እለ፡ ነሥኡ፡ መካልየ፡ ብሩር</l>
         <l n="14">
            <ref target="http://classic.net.bible.org/verse.php?book=Mat&amp;chapter=25&amp;verse=14"/>እስመ፡ ከመ፡ ብእሲ፡ ዘይነግድ፡ ወጸውዐ፡ አግብርቲሁ። ወወሀቦሙ፡ ንዋዮ፡ ይትገበሩ፡ ቦቱ።</l>
         <l n="15">
            <ref target="http://classic.net.bible.org/verse.php?book=Mat&amp;chapter=25&amp;verse=15"/>ቦ፡ ለዘወሀቦ፡ ኀምስተ፡ መክሊተ። ወቦ፡ ለዘወሀቦ፡ ክልኤተ፡ መክሊተ። ወቦ፡ ለዘወሀቦ፡ አሐደ፡ መክሊተ። ወለለ፡ አሐዱ፡ እምኔሆሙ፡ በአምጣነ፡ ይክሉ፡ ወሀቦሙ፡ ወነገደ፡ በጊዜሃ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=25&amp;verse=16"/>ወሖረ፡ ዝኩ፡ ዘኀምሰ፡ መካልየ፡ ነሥአ፡ ወተገበረ፡ ቦቶን። ወረብሐ፡ ካልኣተ፡ ኀምስተ፡ መካልየ።</l>
         <l n="17">
            <ref target="http://classic.net.bible.org/verse.php?book=Mat&amp;chapter=25&amp;verse=17"/>ወከማሁ፡ ዘሂ፡ ክልኤተ፡ መካልየ፡ ነሥአ፡ ረብሐ፡ ካልኣተ፡ ክልኤተ፡ መካልየ።</l>
         <l n="18">
            <ref target="http://classic.net.bible.org/verse.php?book=Mat&amp;chapter=25&amp;verse=18"/>ወዘአሐተሰ፡ መክሊተ፡ ነሥአ፡ ሖረ፡ ወከረየ፡ ምድረ። ወኀብአ፡ ወርቀ፡ እግዚኡ።</l>
         <l n="19">
            <ref target="http://classic.net.bible.org/verse.php?book=Mat&amp;chapter=25&amp;verse=19"/>ወእምድኅረ፡ ብዙኅ፡ መዋዕል፡ አተወ፡ እግዚኦሙ፡ ለእሉ፡ አግብርት። ወአኀዘ፡ ይትሐሰቦሙ።</l>
         <l n="20">
            <ref target="http://classic.net.bible.org/verse.php?book=Mat&amp;chapter=25&amp;verse=20"/>ወቀርበ፡ ዘኀምሰ፡ መካልየ፡ ነሥአ፡ ወአምጽአ፡ ካልኣተ፡ ኀምሰ፡ መካልየ። እንዘ፡ ይብል፡ አኮኑ፡ እግዚኦ፡ ኀምሰ፡ መካልየ፡ ወሀብከኒ። ወናሁ፡ ኀምስ፡ መካልየ፡ እለ፡ ረባሕኩ፡ ዲቤሆን።</l>
         <l n="21">
            <ref target="http://classic.net.bible.org/verse.php?book=Mat&amp;chapter=25&amp;verse=21"/>ወይቤሎ፡ እግዚኡ፡ ኦ፡ ገብር፡ ኄር፡ ወምእመን። ዘበውኁድ፡ ምእመነ፡ ኮንከ፡ ዲበ፡ ብዙኅ፡ እሠይመከ። ባእ፡ ውስተ፡ ፍሥሓሁ፡ ለእግዚእከ።</l>
         <l n="22">
            <ref target="http://classic.net.bible.org/verse.php?book=Mat&amp;chapter=25&amp;verse=22"/>ወመጽአ፡ ዘክልኤተ፡ መክሊተ፡ ነሥአ፡ ወይቤ። እግዚኦ፡ አኮሁ፡ ክልኤተ፡ መካልየ፡ ወሀብከኒ። ወናሁ፡ ክልኤተ፡ ካልኣተ፡ መካልየ፡ እለ፡ ረባሕኩ፡ ዲቤሆን።</l>
         <l n="23">
            <ref target="http://classic.net.bible.org/verse.php?book=Mat&amp;chapter=25&amp;verse=23"/>ወይቤሎ፡ እግዚኡ፡ ኦ፡ ገብር፡ ኄር፡ ወምእመን። ዘበውኁድ፡ ምእመነ፡ ኮንከ፡ ዲበ፡ ብዙኅ፡ እሠይመከ። ባእ፡ ውስተ፡ ፍሥሓሁ፡ ለእግዚእከ።</l>
         <l n="24">
            <ref target="http://classic.net.bible.org/verse.php?book=Mat&amp;chapter=25&amp;verse=24"/>ወመጽአ፡ ዘአሐተኒ፡ መክሊተ፡ ነሥአ፡ ወይቤ። እግዚኦ፡ ኣአምረከ፡ ከመ፡ ድሩክ፡ ብእሲ፡ አንተ። ተአርር፡ እምኀበ፡ ኢዘራዕከ፡ ወታስተጋብእ፡ እምኀበ፡ ኢዘረውከ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=25&amp;verse=25"/>ወፈሪህየ፡ ሖርኩ፡ ወከረይኩ፡ ምድረ። ወኀባእኩ፡ መክሊተከ፡ ውስተ፡ ምድር። ናሁ፡ እንከ፡ መክሊተከ።</l>
         <l n="26">
            <ref target="http://classic.net.bible.org/verse.php?book=Mat&amp;chapter=25&amp;verse=26"/>ወአውሥኦ፡ እግዚኡ፡ ወይቤሎ፡ ኦ፡ ገብር፡ ሀካይ፡ ወእኩይ። ተአምረኒኑ፡ ከመ፡ ድሩክ፡ ብእሲ፡ አነ። ኣአርር፡ እምኀበ፡ ኢዘራዕኩ፡ ወአስተጋብእ፡ እምኀበ፡ ኢዘረውኩ።</l>
         <l n="27">
            <ref target="http://classic.net.bible.org/verse.php?book=Mat&amp;chapter=25&amp;verse=27"/>እምደለወከ፡ ታግብእ፡ ወርቅየ፡ ውስተ፡ ማእድየ። ወመጺእየ፡ እምአስተገበርክዎ፡ ለልየ፡ በርዴ።</l>
         <l n="28">
            <ref target="http://classic.net.bible.org/verse.php?book=Mat&amp;chapter=25&amp;verse=28"/>ወይቤሎሙ፡ ለእለ፡ ይቀውሙ፡ ህየ። ንሥኡ፡ እምኔሁ፡ ዘንተ፡ መክሊተ። ወሀብዎ፡ ለዘቦቱ፡ ዐሠርቱ፡ መክሊት።</l>
         <l n="29">
            <ref target="http://classic.net.bible.org/verse.php?book=Mat&amp;chapter=25&amp;verse=29"/>እስመ፡ ለዘቦ፡ ይሁብዎ፡ ወይዌስክዎ። ወለዘሰ፡ አልቦ፡ እለሂ፡ ቦ፡ የሀይድዎ።</l>
         <l n="30">
            <ref target="http://classic.net.bible.org/verse.php?book=Mat&amp;chapter=25&amp;verse=30"/>ወለገብርሰ፡ እኩይ፡ ወሀካይ፡ አውፅእዎ፡ አፍኣ። ወደይዎ፡ ውስተ፡ ጸናፌ፡ ጽልመት። ኀበ፡ ሀሎ፡ ብካይ፡ ወሐቅየ፡ ስነን።</l>
         <l>በእንተ፡ ምጽአቱ፡ ለክርስቶስ</l>
         <l n="31">
            <ref target="http://classic.net.bible.org/verse.php?book=Mat&amp;chapter=25&amp;verse=31"/>ወአመ፡ ይመጽእ፡ ወልደ፡ ዕጓለ፡ እመሕያው፡ በስብሐቲሁ። ወኵሎሙ፡ መላእክቲሁ፡ ቅዱሳን፡ ምስሌሁ። አሜሃ፡ ይነብር፡ ዲበ፡ መንበረ፡ ስብሐቲሁ።</l>
         <l n="32">
            <ref target="http://classic.net.bible.org/verse.php?book=Mat&amp;chapter=25&amp;verse=32"/>ወይትጋብኡ፡ ኵሎሙ፡ አሕዛብ፡ ቅድሜሁ። ወይፈልጦሙ፡ ዘዘ፡ ዚኣሆሙ። ከመ፡ እንተ፡ ይፈልጥ፡ ኖላዊ፡ አባግዐ፡ እምአጣሊ።</l>
         <l n="33">
            <ref target="http://classic.net.bible.org/verse.php?book=Mat&amp;chapter=25&amp;verse=33"/>ወያቀውም፡ አባግዐ፡ በየማኑ፡ ወአጣሌ፡ በጸጋሙ።</l>
         <l n="34">
            <ref target="http://classic.net.bible.org/verse.php?book=Mat&amp;chapter=25&amp;verse=34"/>አሜሃ፡ ይብሎሙ፡ ንጉሥ፡ ለእለ፡ በየማኑ። ንዑ፡ ኀቤየ፡ ቡሩካኑ፡ ለአቡየ፡ ትረሱ፡ መንግሥተ፡ ሰማያት። ዘድልው፡ ለክሙ፡ እምቅድመ፡ ይትፈጠር፡ ዓለም።</l>
         <l n="35">
            <ref target="http://classic.net.bible.org/verse.php?book=Mat&amp;chapter=25&amp;verse=35"/>እስመ፡ ርኅብኩ፡ ወአብላዕክሙኒ። ጸማእኩ፡ ወአስተይክሙኒ። ነግደ፡ ኮንኩ፡ ወተወከፍክሙኒ።</l>
         <l n="36">
            <ref target="http://classic.net.bible.org/verse.php?book=Mat&amp;chapter=25&amp;verse=36"/>ዐረቁ፡ ወአልበስክሙኒ። ደወይኩ፡ ወሐወጽክሙኒ። ተሞቃሕኩ፡ ወመጻእክሙ፡ ኀቤየ፡ ወነበብክሙኒ።</l>
         <l n="37">
            <ref target="http://classic.net.bible.org/verse.php?book=Mat&amp;chapter=25&amp;verse=37"/>አሜሃ፡ ያወሥኡ፡ ጻድቃን፡ ወይብሉ። እግዚኦ፡ ማእዜኑ፡ ርኢናከ። ርኁበከ፡ ወአብላዕናከ፡ ወጽሙአከ፡ ወአስተይናከ።</l>
         <l n="38">
            <ref target="http://classic.net.bible.org/verse.php?book=Mat&amp;chapter=25&amp;verse=38"/>ወማእዜ፡ ርኢናከ፡ እንግዳከ፡ ወተወከፍናከ። ወዕሩቀከ፡ ወአልበስናከ።</l>
         <l n="39">
            <ref target="http://classic.net.bible.org/verse.php?book=Mat&amp;chapter=25&amp;verse=39"/>ወድውየከኒ፡ ወሐወጽናከ። ወሙቁሐከኒ፡ ወመጻእነ፡ ኀቤከ፡ ወነበብናከ።</l>
         <l n="40">
            <ref target="http://classic.net.bible.org/verse.php?book=Mat&amp;chapter=25&amp;verse=40"/>ወእምዝ፡ ያወሥኦሙ፡ ንጉሥ፡ ለእለ፡ በየማኑ፡ ወይብሎሙ። አማን፡ እብለክሙ፡ ኵሎ፡ ዘገበርክሙ። ለአሐዱ፡ እምእሉ፡ ንኡሳን፡ አኀውየ፡ እለ፡ የአምኑ፡ ብየ፡ ሊተ፡ ገበርክሙ።</l>
         <l n="41">
            <ref target="http://classic.net.bible.org/verse.php?book=Mat&amp;chapter=25&amp;verse=41"/>ወእምዝ፡ ይብሎሙ፡ ለእለ፡ በጸጋሙ። ሑሩ፡ እምኔየ፡ ርጉማን፡ ውስተ፡ እሳት፡ ዘለዓለም። ዘድልው፡ ለሰይጣን፡ ወለመላእክቲሁ።</l>
         <l n="42">
            <ref target="http://classic.net.bible.org/verse.php?book=Mat&amp;chapter=25&amp;verse=42"/>እስመ፡ ርኅብኩ፡ ወኢያብላዕክሙኒ። ጸማእኩ፡ ወኢያስተይክሙኒ።</l>
         <l n="43">
            <ref target="http://classic.net.bible.org/verse.php?book=Mat&amp;chapter=25&amp;verse=43"/>ነግደ፡ ኮንኩ፡ ወኢተወከፍክሙኒ። ዐረቁ፡ ወኢያልበስክሙኒ። ደወይኩ፡ ወኢሐወጽክሙኒ። ተሞቃሕኩ፡ ወኢመጻእክሙ፡ ኀቤየ፡ ወኢነበብክሙኒ።</l>
         <l n="44">
            <ref target="http://classic.net.bible.org/verse.php?book=Mat&amp;chapter=25&amp;verse=44"/>አሜሃ፡ ያወሥኡ፡ እለ፡ በጸጋሙ፡ ወይብሉ፡ እግዚኦ፡ ማእዜ፡ ርኢናከ። ርኁበከ፡ ወኢያብላዕናከ። ወማእዜ፡ ርኢናከ፡ ጽሙአከ፡ ወኢያስተይናከ። ወእንግዳከ፡ ወኢተወከፍናከ። ወዕሩቀከ፡ ወኢያልበስናከ። ወድውየከኒ፡ ወኢሐወጽናከ። ወሙቁሐከኒ፡ ወኢነበብናከ።</l>
         <l n="45">
            <ref target="http://classic.net.bible.org/verse.php?book=Mat&amp;chapter=25&amp;verse=45"/>ወእምዝ፡ ያወሥኦሙ፡ ንጉሥ፡ እንዘ፡ ይብል። አማን፡ እብለክሙ፡ አማን፡ እብለክሙ። ዘኢገበርክሙ፡ ለአሐዱ፡ እምእሉ፡ ንኡሳን፡ አኀውየ፡ ሊተ፡ ኢገበርክሙ።</l>
         <l n="46">
            <ref target="http://classic.net.bible.org/verse.php?book=Mat&amp;chapter=25&amp;verse=46"/>ወየሐውሩ፡ እሉሂ፡ ውስተ፡ ኵነኔ፡ ዘለዓለም። ወጻድቃንሰ፡ ውስተ፡ ሕይወት፡ ዘለዓለም።</l>
      </ab>
   </div>
   <div type="textpart" subtype="chapter" n="26" xml:id="chapter26">
      <label>ምዕራፍ 26</label>
      <ab>
         <l n="26">
            <ref target="http://classic.net.bible.org/verse.php?book=Mat&amp;chapter=26&amp;verse=26"/>
         </l>
         <l>በእንተ፡ ምክረ፡ አይሁድ</l>
         <l n="1">
            <ref target="http://classic.net.bible.org/verse.php?book=Mat&amp;chapter=26&amp;verse=1"/>ወሶበ፡ ፈጸመ፡ እግዚእ፡ ኢየሱስ፡ ዘንተ፡ ኵሎ፡ ነገረ። ይቤሎሙ፡ ለአርዳኢሁ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=26&amp;verse=2"/>ተአምሩሁ፡ ከመ፡ እምድኅረ፡ ክልኤ፡ መዋዕል፡ ይከውን፡ ፋሲካ። ወይእኅዝዎ፡ ለወልደ፡ ዕጓለ፡ እመሕያው፡ ወይሰቅልዎ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=26&amp;verse=3"/>ወእምዝ፡ ተጋብኡ፡ ሊቃነ፡ ካህናት፡ ወጸሐፍት፡ ወሊቃናተ፡ ሕዝብ። ውስተ፡ ዐጸደ፡ ሊቀ፡ ካህናት፡ ዘስመ፡ ቀያፋ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=26&amp;verse=4"/>ወተማከሩ፡ ከመ፡ በሕብል፡ የአኀዝዎ፡ ለእግዚእ፡ ኢየሱስ፡ ወይቅትልዎ።</l>
         <l n="5">
            <ref target="http://classic.net.bible.org/verse.php?book=Mat&amp;chapter=26&amp;verse=5"/>ወይቤሉ፡ ባሕቱ፡ አኮኬ፡ በበዓል። ከመ፡ ኢይኩን፡ ሀከክ፡ በውስተ፡ ሕዝብ።</l>
         <l>በእንተ፡ እንተ፡ ቀብዐቶ፡ ለእግዚእነ፡ ዕፍረተ</l>
         <l n="6">
            <ref target="http://classic.net.bible.org/verse.php?book=Mat&amp;chapter=26&amp;verse=6"/>ወበጺሖ፡ እግዚእ፡ ኢየሱስ፡ ቢታንያ። ቦአ፡ ቤተ፡ ስምዖን፡ ዘለምጽ።</l>
         <l n="7">
            <ref target="http://classic.net.bible.org/verse.php?book=Mat&amp;chapter=26&amp;verse=7"/>ወመጽአት፡ ኀቤሁ፡ ብእሲት። እንተ፡ ባቲ፡ ቢረሌ፡ ዘምሉእ፡ ዕፍረተ፡ ዘአልባስጥሮስ፡ ዘብዙኅ፡ ሤጡ። ወሦጠት፡ ዲበ፡ ርእሱ፡ ለእግዚእ፡ ኢየሱስ፡ እንዘ፡ ይረፍቅ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=26&amp;verse=8"/>ወርእዮሙ፡ ዘንተ፡ አርዳኢሁ፡ ተምዕዑ፡ ወአንጐርጐሩ፡ ወይቤሉ። ለምንት፡ ዘመጠነ፡ ዝ፡ ዕፍረት፡ አህጐለት፡ ዛቲ፡ ብእሲት።</l>
         <l n="9">
            <ref target="http://classic.net.bible.org/verse.php?book=Mat&amp;chapter=26&amp;verse=9"/>እምኢተሠይጠኑ፡ ለብዙኅ፡ ንዋይ፡ ወየሀብዎ፡ ምጽዋተ፡ ለነዳያን።</l>
         <l n="10">
            <ref target="http://classic.net.bible.org/verse.php?book=Mat&amp;chapter=26&amp;verse=10"/>ወአእመሮሙ፡ እግዚእ፡ ኢየሱስ፡ ወይቤሎሙ። ለምንት፡ ታሠርሕዋ፡ ለዛቲ፡ ብእሲት። ሠናየ፡ ግብረ፡ ገብረት፡ ላዕሌየ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=26&amp;verse=11"/>ወለነዳያንሰ፡ ዘልፈ፡ ትረክብዎሙ፡ ወጊዜ፡ ፈቀድክሙ፡ ታሤንዩ፡ ሎሙ። ወኪያየሰ፡ አኮ፡ ዘልፈ፡ ዘትረክቡኒ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=26&amp;verse=12"/>ወዘንተሰ፡ ዕፍረተ፡ ዘሦጠት፡ ዲበ፡ ርእስየ፡ ለቀበርየ፡ ገብረት።</l>
         <l n="13">
            <ref target="http://classic.net.bible.org/verse.php?book=Mat&amp;chapter=26&amp;verse=13"/>አማን፡ እብለክሙ፡ በኀበ፡ ሰበክዋ፡ ለዛቲ፡ ወንጌል፡ በውስተ፡ ኵሉ፡ ዓለም። ያንብቡ፡ ላቲ፡ ዘገብረት፡ ዛቲ፡ ብእሲት፡ ወይዝክርዋ።</l>
         <l>በእንተ፡ ይሁዳ፡ አስቆሮታዊ</l>
         <l n="14">
            <ref target="http://classic.net.bible.org/verse.php?book=Mat&amp;chapter=26&amp;verse=14"/>ወእምዝ፡ ሖረ፡ አሐዱ፡ እምዐሠርቱ፡ ወክልኤቱ፡ አርዳኢሁ። ዘስሙ፡ ይሁዳ፡ አስቆሮታዊ፡ ኀበ፡ ሊቃነ፡ ካህናት።</l>
         <l n="15">
            <ref target="http://classic.net.bible.org/verse.php?book=Mat&amp;chapter=26&amp;verse=15"/>ወይቤሎሙ፡ ሚ፡ መጠነ፡ ትሁቡኒ፡ እመ፡ አገብኦ፡ ለክሙ። ወተናገሩ፡ ምስሌሁ፡ ወተሰናአዉ፡ የሀብዎ፡ ሠላሳ፡ ብሩረ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=26&amp;verse=16"/>ወእምይእቲ፡ ዕለት፡ ኮነ፡ የኀሥሥ፡ ሣሕተ፡ ከመ፡ ያግብኦ፡ ሎሙ።</l>
         <l>በእንተ፡ ዘከመ፡ ይደልዎሙ፡ በኀበ፡ ያስተዳልዉ፡ ሎቱ፡ ፍሥሐ</l>
         <l n="17">
            <ref target="http://classic.net.bible.org/verse.php?book=Mat&amp;chapter=26&amp;verse=17"/>ወበቀዳሚት፡ ዕለተ፡ ፍሥሕ፡ ቀርቡ፡ አርዳኢሁ፡ ለእግዚእ፡ ኢየሱስ። ወይቤልዎ፡ በአይቴ፡ ትፈቅድ፡ ናስተዳሉ፡ ለከ፡ ትብላዕ፡ ፍሥሐ።</l>
         <l n="18">
            <ref target="http://classic.net.bible.org/verse.php?book=Mat&amp;chapter=26&amp;verse=18"/>ወይቤሎሙ፡ እግዚእ፡ ኢየሱስ። ሑሩ፡ ኀበ፡ እገሌ፡ ወበልዎ፡ ለበዓለ፡ ውእቱ፡ ቤት። ይቤለከ፡ ሊቅ፡ ጊዜየ፡ ቀርበ። ወበኀቤከ፡ እገብር፡ ፋሲካ፡ ምስለ፡ አርዳእየ።</l>
         <l n="19">
            <ref target="http://classic.net.bible.org/verse.php?book=Mat&amp;chapter=26&amp;verse=19"/>ወገብሩ፡ አርዳኢሁ፡ በከመ፡ አዘዞሙ፡ እግዚእ፡ ኢየሱስ። ወአስተዳለዉ፡ ሎቱ፡ ፍሥሐ።</l>
         <l>በእንተ፡ ዘከመ፡ ከሠተ፡ ሎሙ፡ ዘያገብኦ</l>
         <l n="20">
            <ref target="http://classic.net.bible.org/verse.php?book=Mat&amp;chapter=26&amp;verse=20"/>ወምሴተ፡ ከዊኖ፡ ረፈቀ፡ ምስለ፡ ዐሠርቱ፡ ወክልኤቱ፡ አርዳኢሁ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=26&amp;verse=21"/>ወእንዘ፡ ይበልዑ፡ ይቤሎሙ። አማን፡ እብለክሙ፡ ከመ፡ አሐዱ፡ እምኔክሙ፡ ያገብአኒ።</l>
         <l n="22">
            <ref target="http://classic.net.bible.org/verse.php?book=Mat&amp;chapter=26&amp;verse=22"/>ወተከዙ፡ ጥቀ፡ ወአኀዙ፡ ይበሉ፡ በበ፡ አሐዱ። አነኑ፡ እንጋ፡ እግዚኦ።</l>
         <l n="23">
            <ref target="http://classic.net.bible.org/verse.php?book=Mat&amp;chapter=26&amp;verse=23"/>ወአውሥአ፡ ወይቤሎሙ፡ ዘያወርድ፡ እዴሁ፡ ምስሌየ፡ ውስተ፡ መጽብሕየ። ውእቱ፡ ያገብአኒ።</l>
         <l n="24">
            <ref target="http://classic.net.bible.org/verse.php?book=Mat&amp;chapter=26&amp;verse=24"/>ወወልደ፡ ዕጓለ፡ እመሕያውሰ፡ የሐውር፡ በከመ፡ ተሠርዐ፡ በእንቲኣሁ። ወባሕቱ፡ አሌ፡ ሎቱ፡ ለውእቱ፡ ብእሲ፡ ዘያገብኦ፡ ለወልደ፡ ዕጓለ፡ እመሕያው። እምኀየሶ፡ ሶበ፡ ኢተወልደ፡ ለውእቱ፡ ብእሲ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=26&amp;verse=25"/>ወአውሥአ፡ ይሁዳ፡ ዘያገብኦ፡ ወይቤ። አነኑ፡ እንጋ፡ ረቢ። ወይቤሎ፡ እግዚእ፡ ኢየሱስ፡ አንተ፡ ትቤ።</l>
         <l>በእንተ፡ ሥርዐተ፡ ምሥጢር</l>
         <l n="26">
            <ref target="http://classic.net.bible.org/verse.php?book=Mat&amp;chapter=26&amp;verse=26"/>ወእንዘ፡ ይበልዑ፡ ነሥአ፡ ኅብስተ፡ እግዚእ፡ ኢየሱስ። ባረከ፡ ወፈተተ፡ ወወሀቦሙ፡ ለአርዳኢሁ፡ ወይቤሎሙ። እንክሙ፡ ብልዑ፡ ዝ፡ ውእቱ፡ ሥጋየ።</l>
         <l n="27">
            <ref target="http://classic.net.bible.org/verse.php?book=Mat&amp;chapter=26&amp;verse=27"/>ወነሥአ፡ ጽዋዐኒ፡ ወአእኰተ፡ ወወሀቦሙ። እንዘ፡ ይብል፡ ስትዩ፡ እምኔሁ፡ ኵልክሙ።</l>
         <l n="28">
            <ref target="http://classic.net.bible.org/verse.php?book=Mat&amp;chapter=26&amp;verse=28"/>ዝ፡ ውእቱ፡ ደምየ፡ ዘሐዲስ፡ ሥርዐት። ዘይትከዐው፡ በእንተ፡ ብዙኃን፡ ለኅድገተ፡ ኀጢአት።</l>
         <l n="29">
            <ref target="http://classic.net.bible.org/verse.php?book=Mat&amp;chapter=26&amp;verse=29"/>ወናሁ፡ እብለክሙ፡ ኢይሰቲ፡ እንከ፡ እምይእዜ፡ እምዝንቱ፡ አጺረ፡ ፍሬ፡ ወይን። እስከ፡ እንታክቲ፡ ዕለት፡ አመ፡ እሰትዮ፡ ሐዲሰ፡ ምስሌክሙ፡ በመንግሥተ፡ አቡየ።</l>
         <l n="30">
            <ref target="http://classic.net.bible.org/verse.php?book=Mat&amp;chapter=26&amp;verse=30"/>አንቢቦሙ፡ ወሰቢሖሙ፡ ወፅኡ፡ ወሖሩ፡ ውስተ፡ ደብረ፡ ዘይት።</l>
         <l>በእንተ፡ ቅትለተ፡ ኖላዊ፡ ወተዘርዎተ፡ አባግዕ</l>
         <l n="31">
            <ref target="http://classic.net.bible.org/verse.php?book=Mat&amp;chapter=26&amp;verse=31"/>ወእምዝ፡ ይቤሎሙ፡ እግዚእ፡ ኢየሱስ። ኵልክሙ፡ ትክሕዱኒ፡ በዛቲ፡ ሌሊት። እስመ፡ ይቤ፡ መጽሐፍ፡ እቀትሎ፡ ለኖላዊ። ወይዘረዉ፡ አባግዐ፡ መርዔቱ።</l>
         <l n="32">
            <ref target="http://classic.net.bible.org/verse.php?book=Mat&amp;chapter=26&amp;verse=32"/>ወእምድኅረ፡ ተንሣእኩ፡ እቀድመክሙ፡ ገሊላ።</l>
         <l n="33">
            <ref target="http://classic.net.bible.org/verse.php?book=Mat&amp;chapter=26&amp;verse=33"/>ወአውሥአ፡ ጴጥሮስ፡ ወይቤሎ። እመሂ፡ ኵሎሙ፡ ክሕዱከ፡ አንሰ፡ ኢይክሕደከ፡ ግሙራ።</l>
         <l n="34">
            <ref target="http://classic.net.bible.org/verse.php?book=Mat&amp;chapter=26&amp;verse=34"/>ወይቤሎ፡ እግዚእ፡ ኢየሱስ፡ አማን፡ እብለከ። ከመ፡ በዛቲ፡ ሌሊት፡ ሥልሰ፡ ትክሕደኒ፡ ዘእንበለ፡ ይንቁ፡ ዶርሆ።</l>
         <l n="35">
            <ref target="http://classic.net.bible.org/verse.php?book=Mat&amp;chapter=26&amp;verse=35"/>ወይቤሎ፡ ጴጥሮስ፡ እመውትሂ፡ ምስሌከ፡ ወኢይክሕደከ። ወከማሁ፡ ይቤሉ፡ ኵሎሙ፡ አርዳኢሁ።</l>
         <l>ዘከመ፡ ጸለየ፡ እግዚእ፡ ኢየሱስ፡ በጌቴሴማን</l>
         <l n="36">
            <ref target="http://classic.net.bible.org/verse.php?book=Mat&amp;chapter=26&amp;verse=36"/>ወእምዝ፡ ሖረ፡ ምስሌሆሙ፡ ውስተ፡ ዐጸደ፡ ወይን፡ ዘስሙ፡ ጌቴሴማን። ወይቤሎሙ፡ ለአርዳኢሁ፡ ንበሩ፡ ዝየ፡ እስከ፡ ሶበ፡ አሐውር፡ ከሃ፡ ወእጸሊ።</l>
         <l n="37">
            <ref target="http://classic.net.bible.org/verse.php?book=Mat&amp;chapter=26&amp;verse=37"/>ወነሥኦሙ፡ ምስሌሁ፡ ለጴጥሮስ፡ ወለክልኤቱ፡ ደቂቀ፡ ዘብዴዎስ። ወአኀዘ፡ ይተክዝ፡ ወይሕዝን።</l>
         <l n="38">
            <ref target="http://classic.net.bible.org/verse.php?book=Mat&amp;chapter=26&amp;verse=38"/>ወእምዝ፡ ይቤሎሙ፡ ተከዘት፡ ነፍስየ፡ እስከ፡ ለሞት። ንበሩ፡ ዝየ፡ ወትግሁ፡ ምስሌየ፡ ወኢትኑሙ።</l>
         <l n="39">
            <ref target="http://classic.net.bible.org/verse.php?book=Mat&amp;chapter=26&amp;verse=39"/>ወተአተተ፡ ሕቀ፡ እምኔሆሙ፡ ወሰገደ፡ በገጹ። ወጸለየ፡ ወይቤ፡ አቡየ፡ እመሰ፡ ይትከሀል፡ ይኅልፍ፡ እምኔየ፡ ዝንቱ፡ ጽዋዕ። ወባሕቱ፡ ፈቃደ፡ ዚኣከ፡ ይኩን፡ ወአኮ፡ ፈቃድ፡ ዚኣየ።</l>
         <l n="40">
            <ref target="http://classic.net.bible.org/verse.php?book=Mat&amp;chapter=26&amp;verse=40"/>ወሖረ፡ ኀበ፡ አርዳኢሁ፡ ወረከቦሙ፡ እንዘ፡ ይነውሙ። ወይቤሎ፡ ለጴጥሮስ፡ ከመ፡ ዝኑ። ስእንከሙ፡ ተጊሀ፡ አሐተ፡ ሰዓተ፡ ምስሌየ።</l>
         <l n="41">
            <ref target="http://classic.net.bible.org/verse.php?book=Mat&amp;chapter=26&amp;verse=41"/>ትግሁ፡ ወጸልዩ፡ ከመ፡ ኢትባኡ፡ ውስተ፡ መንሱት። እስመ፡ መንፈስ፡ ይፈቱ፡ ወሥጋ፡ ይደክም።</l>
         <l n="42">
            <ref target="http://classic.net.bible.org/verse.php?book=Mat&amp;chapter=26&amp;verse=42"/>ወካዕበ፡ ሖረ፡ ወጸለየ፡ ወይቤ። አቡየ፡ እመሰ፡ ይትከሀል፡ ዝንቱ፡ ጽዋዕ፡ ይኅልፍ፡ ዘእንበለ፡ እስትዮ። ወባሕቱ፡ ፈቃደ፡ ዚኣከ፡ ይኩን፡ ወአኮ፡ ፈቃደ፡ ዚኣየ።</l>
         <l n="43">
            <ref target="http://classic.net.bible.org/verse.php?book=Mat&amp;chapter=26&amp;verse=43"/>ወገብአ፡ ካዕበ፡ ኀበ፡ አርዳኢሁ፡ ወረከቦሙ፡ እንዘ፡ ይነውሙ። እስመ፡ ከብዳ፡ አዕይንቲሆሙ፡ በድቃስ።</l>
         <l n="44">
            <ref target="http://classic.net.bible.org/verse.php?book=Mat&amp;chapter=26&amp;verse=44"/>ወኀደጎሙ፡ ወሖረ፡ ካዕበ፡ በሣልስ። ወጸለየ፡ ኪያሁ፡ ክመ፡ ቃለ፡ እንዘ፡ ይብል።</l>
         <l n="45">
            <ref target="http://classic.net.bible.org/verse.php?book=Mat&amp;chapter=26&amp;verse=45"/>ወገብአ፡ ካዕበ፡ ኀበ፡ አርዳኢሁ፡ ወይቤሎሙ፡ ኑሙ፡ እንከሰ፡ ወአዕርፉ። ናሁ፡ በጽሐ፡ ጊዜሁ፡ ዘያገብእዎ፡ ለወልደ፡ ዕጓለ፡ እመሕያው፡ ውስተ፡ እደ፡ ኃጥኣን።</l>
         <l n="46">
            <ref target="http://classic.net.bible.org/verse.php?book=Mat&amp;chapter=26&amp;verse=46"/>ተንሥኡ፡ ንሑር፡ ናሁ፡ ቀርበ፡ ዘያገብአኒ።</l>
         <l>ዘከመ፡ አግብኦ፡ ይሁዳ፡ ለክርስቶስ፡ ወዘከመ፡ ተእኅዘ</l>
         <l n="47">
            <ref target="http://classic.net.bible.org/verse.php?book=Mat&amp;chapter=26&amp;verse=47"/>ወእንዘ፡ ዘንተ፡ ይትናገር፡ ናሁ፡ በጽሐ፡ ይሁዳ፡ እምዐሠርቱ፡ ወክልኤቱ፡ አርዳኢሁ። ወምስሌሁ፡ መጽኡ፡ ብዙኃን፡ ሰብእ፡ ምስለ፡ መጣብሕ፡ ወዕፀው። እምኀቤሆሙ፡ ለሊቃነ፡ ካህናት፡ ወሊቃናተ፡ ሕዝብ።</l>
         <l n="48">
            <ref target="http://classic.net.bible.org/verse.php?book=Mat&amp;chapter=26&amp;verse=48"/>ወዘያገብኦ፡ ወሀቦሙ፡ ትእምርተ፡ እንዘ፡ ይብል። ዘእስዕሞ፡ ውእቱ፡ ኪያሁ፡ አኀዙ።</l>
         <l n="49">
            <ref target="http://classic.net.bible.org/verse.php?book=Mat&amp;chapter=26&amp;verse=49"/>ወይእተ፡ ጊዜ፡ ቀርበ፡ ይሁዳ፡ ኀበ፡ እግዚእ፡ ኢየሱስ። ወሰዐሞ፡ ወይቤሎ፡ በሓ፡ ረቢ።</l>
         <l n="50">
            <ref target="http://classic.net.bible.org/verse.php?book=Mat&amp;chapter=26&amp;verse=50"/>ወይቤሎ፡ እግዚእ፡ ኢየሱስ፡ በእንተ፡ ዝኑ፡ መጻእከ፡ ዐርክየ። ወእምዝ፡ ቀርቡ፡ ወአንሥኡ፡ እደዊሆሙ፡ ወአኀዝዎ፡ ለእግዚእ፡ ኢየሱስ።</l>
         <l n="51">
            <ref target="http://classic.net.bible.org/verse.php?book=Mat&amp;chapter=26&amp;verse=51"/>ወናሁ፡ አሐዱ፡ እምእለ፡ ምስሌሁ፡ ለእግዚእ፡ ኢየሱስ። ሰፍሐ፡ እዴሁ፡ ወመልኀ፡ መጥባሕቶ። ወዘበጦ፡ ለገብረ፡ ሊቀ፡ ካህናት፡ ወመተሮ፡ እዝኖ፡ ዘየማን።</l>
         <l n="52">
            <ref target="http://classic.net.bible.org/verse.php?book=Mat&amp;chapter=26&amp;verse=52"/>ወይቤሎ፡ እግዚእ፡ ኢየሱስ፡ አግብኣ፡ ለመጥባሕትከ፡ ውስተ፡ ቤታ። እስመ፡ ኵሉ፡ ዘይቀትል፡ በመጥባሕተ፡ ይመውት፡ በመጥባሕት።</l>
         <l n="53">
            <ref target="http://classic.net.bible.org/verse.php?book=Mat&amp;chapter=26&amp;verse=53"/>ይመስለከኑ፡ ዘኢይክል፡ አስተብቊዖቶ፡ ለአቡየ። ይፈኑ፡ ሊተ፡ ዘይበዝኁ፡ እምዐሠርቱ፡ ወክልኤቱ፡ ሠራዊተ፡ መላእክት።</l>
         <l n="54">
            <ref target="http://classic.net.bible.org/verse.php?book=Mat&amp;chapter=26&amp;verse=54"/>ወእፎ፡ እንከ፡ ይትፌጸም፡ ቃለ፡ መጽሐፍ፡ ዘይቤ። እስመ፡ ከመ፡ ዝ፡ ሀለዎ፡ ይኩን።</l>
         <l n="55">
            <ref target="http://classic.net.bible.org/verse.php?book=Mat&amp;chapter=26&amp;verse=55"/>ወይቤሎሙ፡ እግዚእ፡ ኢየሱስ፡ ለሕዝብ፡ ሶቤሃ። ከመ፡ ሰራቂኑ፡ መጻእክሙ፡ ትዴግኑኒ፡ ወተአኀዙኒ፡ በዕፀው፡ ወበመጣብሕ። ወእንዘ፡ ዘልፈ፡ እነብር፡ ምስሌክሙ፡ በምኵራብ፡ ወእሜህር፡ ኢአኀዝክሙኒ።</l>
         <l n="56">
            <ref target="http://classic.net.bible.org/verse.php?book=Mat&amp;chapter=26&amp;verse=56"/>ወዝ፡ ኵሉ፡ ዘኮነ፡ ከመ፡ ይብጻሕ፡ ቃለ፡ ነቢያት። ወእምዝ፡ ኵሎሙ፡ አርዳኢሁ፡ ኀደግዎ፡ ወጐዩ።</l>
         <l n="57">
            <ref target="http://classic.net.bible.org/verse.php?book=Mat&amp;chapter=26&amp;verse=57"/>ወእለሰ፡ አኀዝዎ፡ ለእግዚእ፡ ኢየሱስ፡ ወሰድዎ። ኀበ፡ ቀያፋ፡ ሊቀ፡ ካህናት፡ ወኀበ፡ ተጋብኡ፡ ጸሐፍት፡ ወሊቃናት።</l>
         <l n="58">
            <ref target="http://classic.net.bible.org/verse.php?book=Mat&amp;chapter=26&amp;verse=58"/>ወተለዎ፡ ጴጥሮስ፡ እምርሑቅ፡ እስከ፡ ዐጸደ፡ ሊቀ፡ ካህናት። ወቦአ፡ ውስጠ፡ ወነበረ፡ ምስለ፡ ወዓልት። ይርአይ፡ ማኅለቅቶ፡ ለነገር።</l>
         <l n="59">
            <ref target="http://classic.net.bible.org/verse.php?book=Mat&amp;chapter=26&amp;verse=59"/>ወየኀሥሡ፡ ሊቃነ፡ ካህናት፡ ወጸሐፍት፡ ወሊቃናት፡ ወኵሉ፡ ዐውድ፡ ሰማዕተ፡ ሐሰት። በዘይቀትልዎ፡ ለእግዚእ፡ ኢየሱስ፡ ወኢረከቡ፡ ሎቱ፡ ጌጋየ።</l>
         <l n="60">
            <ref target="http://classic.net.bible.org/verse.php?book=Mat&amp;chapter=26&amp;verse=60"/>ወመጽኡ፡ ብዙኃን፡ ሰማዕተ፡ ሐሰት፡ ወስእኑ። ወድኅረ፡ መጽኡ፡ ክልኤቱ።</l>
         <l n="61">
            <ref target="http://classic.net.bible.org/verse.php?book=Mat&amp;chapter=26&amp;verse=61"/>ወይቤሉ፡ ይቤ፡ ዝንቱ፡ እክል፡ ነሢቶቶ፡ ለቤተ፡ መቅደስ። ወበሣልስት፡ ዕለት፡ አንሥኦቶ።</l>
         <l n="62">
            <ref target="http://classic.net.bible.org/verse.php?book=Mat&amp;chapter=26&amp;verse=62"/>ወተንሥአ፡ ሊቀ፡ ካህናት፡ ወይቤሎ። ኢትሰጠውኑ፡ እንዘ፡ መጠነ፡ ዝ፡ ያስተዋድዩከ።</l>
         <l n="63">
            <ref target="http://classic.net.bible.org/verse.php?book=Mat&amp;chapter=26&amp;verse=63"/>ወኢያውሥኦ፡ ለእግዚእ፡ ኢየሱስ፡ ወይቤሎ፡ ሊቀ፡ ካህናት። አምሐልኩከ፡ በእግዚአብሔር፡ ሕያው፡ ከመ፡ ትንግረኒ። እመ፡ አንተሁ፡ ክርስቶስ፡ ወልዱ፡ ለእግዚአብሔር።</l>
         <l n="64">
            <ref target="http://classic.net.bible.org/verse.php?book=Mat&amp;chapter=26&amp;verse=64"/>ወይቤሎ፡ እግዚእ፡ ኢየሱስ፡ አንተ፡ ትቤ። ወባሕቱ፡ እብለክሙ፡ እምይእዜሰ፡ ትሬእይዎ፡ ለወልደ፡ ዕጓለ፡ እመሕያው። እንዘ፡ ይነብር፡ በየማነ፡ ኀይል፡ ወእንዘ፡ ይመጽእ፡ በደመና፡ ሰማይ።</l>
         <l n="65">
            <ref target="http://classic.net.bible.org/verse.php?book=Mat&amp;chapter=26&amp;verse=65"/>ወሰጠጠ፡ አልባሲሁ፡ ሊቀ፡ ካህናት፡ እንዘ፡ ይብል። ምንተ፡ እንከ፡ ትፈቅዱ፡ ሎቱ፡ ሰማዕተ። ናሁ፡ ፀረፈ፡ ወሰማዕክሙ፡ ፅርፈቶ፡ ምንተ፡ እንከ፡ ትብሉ።</l>
         <l n="66">
            <ref target="http://classic.net.bible.org/verse.php?book=Mat&amp;chapter=26&amp;verse=66"/>ወአውሥኡ፡ ወይቤሉ፡ ዝንቱ፡ ድልው፡ ለሞት።</l>
         <l n="67">
            <ref target="http://classic.net.bible.org/verse.php?book=Mat&amp;chapter=26&amp;verse=67"/>ወእምዝ፡ ወረቁ፡ ውስተ፡ ገጹ። ወኰርዕዎ፡ ርእሶ፡ በኅለት፡ ወጸፍዕዎ፡ ገጾ።</l>
         <l n="68">
            <ref target="http://classic.net.bible.org/verse.php?book=Mat&amp;chapter=26&amp;verse=68"/>እንዘ፡ ይብሉ፡ ተነበይ፡ ለነ፡ ክርስቶስ። መኑ፡ ውእቱ፡ ዘጸፍዐከ፡ ወመኑ፡ ዘኰርዐከ።</l>
         <l>በእንተ፡ ክሕደተ፡ ጴጥሮስ</l>
         <l n="69">
            <ref target="http://classic.net.bible.org/verse.php?book=Mat&amp;chapter=26&amp;verse=69"/>ወጴጥሮስሰ፡ ሀሎ፡ ይነብር፡ አፍኣ፡ ውስተ፡ ዐጸድ። ወመጽአት፡ ኀቤሁ፡ አሐቲ፡ ወለት፡ ወትቤሎ። አንተሂ፡ ምስለ፡ ኢየሱስ፡ ገሊላዊ፡ ሀለውከ።</l>
         <l n="70">
            <ref target="http://classic.net.bible.org/verse.php?book=Mat&amp;chapter=26&amp;verse=70"/>ወክሕደ፡ በቅድመ፡ ኵሉ፡ እንዘ፡ ይብል፡ ኢየአምሮ፡ ለዘትብሊ።</l>
         <l n="71">
            <ref target="http://classic.net.bible.org/verse.php?book=Mat&amp;chapter=26&amp;verse=71"/>ወወፂኦ፡ ኆኅተ፡ ርእየቶ፡ ካልእት፡ ወለት። ወትቤሎሙ፡ ለእለ፡ ይቀውሙ፡ ህየ። ዝኒ፡ ሀሎ፡ ምስለ፡ ኢየሱስ፡ ናዝራዊ።</l>
         <l n="72">
            <ref target="http://classic.net.bible.org/verse.php?book=Mat&amp;chapter=26&amp;verse=72"/>ወክሕደ፡ ካዕበ፡ ወመሐለ፡ ከመ፡ ኢየአምሮ፡ ለውእቱ፡ ብእሲ።</l>
         <l n="73">
            <ref target="http://classic.net.bible.org/verse.php?book=Mat&amp;chapter=26&amp;verse=73"/>ወጐንደየ፡ ሕቀ፡ መጽኡ፡ እለ፡ ይቀውሙ፡ ወይቤልዎ፡ ለጴጥሮስ። አማን፡ አንተሂ፡ እምኔሆሙ፡ ወገሊላዊ፡ አንተ፡ ወነገርከ፡ ያዔውቀከ።</l>
         <l n="74">
            <ref target="http://classic.net.bible.org/verse.php?book=Mat&amp;chapter=26&amp;verse=74"/>ወእምዝ፡ መሐለ፡ ወተረግመ፡ ከመ፡ ኢየአምሮ፡ ለውእቱ፡ ብእሲ። ወበጊዜሃ፡ ነቀወ፡ ዶርሆ።</l>
         <l n="75">
            <ref target="http://classic.net.bible.org/verse.php?book=Mat&amp;chapter=26&amp;verse=75"/>ወተዘከረ፡ ጴጥሮስ፡ ቃሎ፡ ለእግዚእ፡ ኢየሱስ። ዘይቤሎ፡ ሥልሰ፡ ትክሕደኒ፡ ዘእንበለ፡ ይንቁ፡ ዶርሆ። ወወፅአ፡ አፍኣ፡ ወበከየ፡ ብካየ፡ መሪረ።</l>
      </ab>
   </div>
   <div type="textpart" subtype="chapter" n="27" xml:id="chapter27">
      <label>ምዕራፍ 27</label>
      <ab>
         <l n="27">
            <ref target="http://classic.net.bible.org/verse.php?book=Mat&amp;chapter=27&amp;verse=27"/>
         </l>
         <l>በእንተ፡ ግብአቱ፡ ውስተ፡ እደ፡ መስፍን</l>
         <l n="1">
            <ref target="http://classic.net.bible.org/verse.php?book=Mat&amp;chapter=27&amp;verse=1"/>ወጸቢሖ፡ ተማከሩ፡ ሊቃነ፡ ካህናት፡ ወረበናተ፡ ሕዝብ። ይቅትልዎ፡ ለእግዚእ፡ ኢየሱስ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=27&amp;verse=2"/>ወአሲሮሙ፡ ወሰድዎ፡ ወመጠውዎ፡ ለጲላጦስ፡ ጰንጤናዊ፡ መልአከ፡ አሕዛብ።</l>
         <l>በእንተ፡ ዘከመ፡ ነስሐ፡ ይሁዳ</l>
         <l n="3">
            <ref target="http://classic.net.bible.org/verse.php?book=Mat&amp;chapter=27&amp;verse=3"/>ወእምዝ፡ ሶበ፡ ርእየ፡ ይሁዳ፡ ዘአግብኦ፡ ከመ፡ አርስሕዎ። ነስሐ፡ ወአግብአ፡ ውእተ፡ ሠላሳ፡ ብሩረ። ዘነሥአ፡ እምኀበ፡ ሊቃነ፡ ካህናት፡ ወሊቃናተ፡ ሕዝብ። እንዘ፡ ይብል፡ አበስኩ፡ ዘአግባእኩ፡ ደመ፡ ንጹሕ፡ ወዘአቅተልኩ፡ ብእሴ፡ ጻድቅ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=27&amp;verse=4"/>ወይቤልዎ፡ ሚ፡ ላዕሌነ፡ ወሚ፡ ላዕሌከ፡ ለሊከ፡ አእምር።</l>
         <l n="5">
            <ref target="http://classic.net.bible.org/verse.php?book=Mat&amp;chapter=27&amp;verse=5"/>ወገደፈ፡ ወእቱ፡ ብሩረ፡ ውስተ፡ ምኵራብ። ወሖረ፡ ወተኀንቀ፡ ወሞተ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=27&amp;verse=6"/>ወነሥኡ፡ ሊቃነ፡ ካህናት፡ ውእቱ፡ ብሩረ፡ ወይቤሉ። ኢይደልወነ፡ ንደዮ፡ ውስተ፡ ቤተ፡ መባእ፡ እስመ፡ ሤጠ፡ ደም፡ ውእቱ።</l>
         <l n="7">
            <ref target="http://classic.net.bible.org/verse.php?book=Mat&amp;chapter=27&amp;verse=7"/>ወተማኪሮሙ፡ ተሣየጠ፡ ቦቱ፡ ገራህተ፡ ለብሓዊ፡ ለመቃብረ፡ እንግዳ።</l>
         <l n="8">
            <ref target="http://classic.net.bible.org/verse.php?book=Mat&amp;chapter=27&amp;verse=8"/>ወተሰምየ፡ ውእቱ፡ ገራህት፡ ገራህተ፡ ደም፡ እስከ፡ ዮም።</l>
         <l n="9">
            <ref target="http://classic.net.bible.org/verse.php?book=Mat&amp;chapter=27&amp;verse=9"/>ወይእተ፡ አሚረ፡ በጽሐ፡ ቃለ፡ ኤርምያስ፡ ነቢይ፡ ዘይቤ። ነሥኡ፡ ሠላሳ፡ ብሩረ፡ ሤጦ፡ ለክቡር፡ ዘአክበርዎ፡ ደቂቀ፡ እስራኤል።</l>
         <l n="10">
            <ref target="http://classic.net.bible.org/verse.php?book=Mat&amp;chapter=27&amp;verse=10"/>ወወሀብዎ፡ ለገራህተ፡ ለብሓዊ፡ በከመ፡ አዘዘኒ፡ እግዚአብሔር።</l>
         <l>በእንተ፡ ዘከመ፡ ቆመ፡ እግዚእ፡ ኢየሱስ፡ ቅድመ፡ ጲላጦስ</l>
         <l n="11">
            <ref target="http://classic.net.bible.org/verse.php?book=Mat&amp;chapter=27&amp;verse=11"/>ወቆመ፡ እግዚእ፡ ኢየሱስ፡ ቅድሜሁ፡ ለመልአከ፡ አሕዛብ። ወተስእሎ፡ መልአከ፡ አሕዛብ፡ ወይቤሎ፡ አንተሁ፡ ንጉሦሙ፡ ለአይሁድ። ወይቤሎ፡ እግዚእ፡ ኢየሱስ፡ አንተ፡ ትቤ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=27&amp;verse=12"/>ወእንዘ፡ ያስተዋድይዎ፡ ሊቃነ፡ ካህናት፡ ወሊቃውንተ፡ ሕዝብ። አልቦ፡ ዘተሠጥዎሙ፡ ወኢ፡ ምንተኒ።</l>
         <l n="13">
            <ref target="http://classic.net.bible.org/verse.php?book=Mat&amp;chapter=27&amp;verse=13"/>ወእምዝ፡ ይቤሎ፡ ጲላጦስ፡ ኢትሰምዕኑ፡ እንዘ፡ መጠነ፡ ዝ፡ ያስተዋድዩከ።</l>
         <l n="14">
            <ref target="http://classic.net.bible.org/verse.php?book=Mat&amp;chapter=27&amp;verse=14"/>ወኢያውሥኦ፡ ወኢ፡ አሐተኒ፡ ቃለ፡ እስከ፡ ያነክር፡ መልአክ።</l>
         <l n="15">
            <ref target="http://classic.net.bible.org/verse.php?book=Mat&amp;chapter=27&amp;verse=15"/>ወቦ፡ ልማድ፡ ለመስፍን፡ ለለ፡ በዓል፡ ያሕዩ፡ ሎሙ። አሐደ፡ ለሕዝብ፡ እምነ፡ ሙቁሓን፡ ዘፈቀዱ።</l>
         <l n="16">
            <ref target="http://classic.net.bible.org/verse.php?book=Mat&amp;chapter=27&amp;verse=16"/>ወቦ፡ አሜሃ፡ ሙቁሕ፡ ዘስሙ፡ በርባን፡ ስሙዕ፡ ወየአምሮ፡ ኵሉ፡ ሰብእ።</l>
         <l n="17">
            <ref target="http://classic.net.bible.org/verse.php?book=Mat&amp;chapter=27&amp;verse=17"/>ወእንዘ፡ ጉቡኣን፡ እሙንቱ፡ ይቤሎሙ፡ ጲላጦስ፡ ለሕዝብ። መነ፡ ትፈቅዱ፡ አሕዩ፡ ለክሙ። በርባንሃኑ፡ ወሚመ፡ ኢየሱስሃ፡ ዘይብልዎ፡ ክርስቶስ።</l>
         <l n="18">
            <ref target="http://classic.net.bible.org/verse.php?book=Mat&amp;chapter=27&amp;verse=18"/>እስመ፡ የአምር፡ ከመ፡ በቅንአቶሙ፡ አግብእዎ።</l>
         <l>በእንተ፡ ስምዕ፡ ዘኮነ፡ በጊዜ፡ ሕማሙ</l>
         <l n="19">
            <ref target="http://classic.net.bible.org/verse.php?book=Mat&amp;chapter=27&amp;verse=19"/>ወእንዘ፡ ይነብር፡ ጲላጦስ፡ ዐውደ፡ ለአከት፡ ኀቤሁ፡ ብእሲቱ፡ እንዘ፡ ትብል። ዑቅ፡ ኢተአብስ፡ ወኢትትኀለፍ፡ ላዕለ፡ ውእቱ፡ ጻድቅ። እስመ፡ ብዙኀ፡ ሐመምኩ፡ በዛቲ፡ ሌሊት፡ በሕልምየ፡ በእንቲኣሁ።</l>
         <l n="20">
            <ref target="http://classic.net.bible.org/verse.php?book=Mat&amp;chapter=27&amp;verse=20"/>ወሊቃነ፡ ካህናትሰ፡ ወረበናት፡ ኄጥዎሙ፡ ለሕዝብ፡ ወኦሆ፡ አበልዎሙ። ከመ፡ በርባንሃ፡ ይስእሉ፡ ያሕዩ፡ ሎሙ፡ ወኢየሱስሃ፡ ይስቅሉ።</l>
         <l n="21">
            <ref target="http://classic.net.bible.org/verse.php?book=Mat&amp;chapter=27&amp;verse=21"/>ወአውሥአ፡ መስፍን፡ ወይቤሎሙ። መነ፡ ትፈቅዱ፡ እምክልኤሆሙ፡ አሕዩ፡ ለክሙ። ወይቤሉ፡ በርባንሃ።</l>
         <l n="22">
            <ref target="http://classic.net.bible.org/verse.php?book=Mat&amp;chapter=27&amp;verse=22"/>ወይቤሎሙ፡ ጲላጦስ፡ ምንተ፡ እንከ፡ እረስዮ፡ ለኢየሱስ፡ ዘተብህለ፡ ክርስቶስ። ወይቤሉ፡ ኵሎሙ፡ ስቅሎ።</l>
         <l n="23">
            <ref target="http://classic.net.bible.org/verse.php?book=Mat&amp;chapter=27&amp;verse=23"/>ወይቤሎሙ፡ መስፍን፡ ምንተ፡ እኩየ፡ ገብረ። ወአፈድፈዱ፡ ጸሪሐ፡ እንዘ፡ ይብሉ፡ ስቅሎ፡ ስቅሎ።</l>
         <l n="24">
            <ref target="http://classic.net.bible.org/verse.php?book=Mat&amp;chapter=27&amp;verse=24"/>ወእምዝ፡ ሶበ፡ ርእየ፡ ጲላጦስ፡ ከመ፡ አልቦ፡ ዘይበቊዕ። ዘእንበለ፡ ዳእሙ፡ ዘይበዝኅ፡ ሀከክ። ነሥአ፡ ማየ፡ ወተኀፅበ፡ እዴሁ፡ በቅድሜሆሙ፡ ለሕዝብ። እንዘ፡ ይብል፡ ንጹሕ፡ አነ፡ እምደሙ፡ ለዝ፡ ብእሲ፡ ጻድቅ፡ ወአንትሙ፡ ለሊክሙ፡ አእምሩ።</l>
         <l n="25">
            <ref target="http://classic.net.bible.org/verse.php?book=Mat&amp;chapter=27&amp;verse=25"/>ወአውሥኡ፡ ወይቤሉ፡ ኵሎሙ፡ ሕዝብ። ደሙ፡ ላዕሌነ፡ ወላዕለ፡ ውሉድነ።</l>
         <l n="26">
            <ref target="http://classic.net.bible.org/verse.php?book=Mat&amp;chapter=27&amp;verse=26"/>ወእምዝ፡ አሕየወ፡ ሎሙ፡ በርባንሃ፡ ወቀሠፎ፡ ለእግዚእ፡ ኢየሱስ። ወመጠዎሙ፡ ይስቅልዎ።</l>
         <l>በእንተ፡ ተሳልቆተ፡ ሐራ፡ ላዕለ፡ እግዚእ፡ ኢየሱስ</l>
         <l n="27">
            <ref target="http://classic.net.bible.org/verse.php?book=Mat&amp;chapter=27&amp;verse=27"/>ወእምዝ፡ ነሥእዎ፡ መስተራትዓተ፡ ሐራ፡ ለእግዚእ፡ ኢየሱስ። ወወሰድዎ፡ ውስተ፡ ዓውደ፡ ምኵናን። ወአስተጋብኡ፡ ላዕሌሁ፡ ኵሎ፡ ሠርዌ፡ ሐራ።</l>
         <l n="28">
            <ref target="http://classic.net.bible.org/verse.php?book=Mat&amp;chapter=27&amp;verse=28"/>ወሰለብዎ፡ አልባሲሁ፡ ወአልበስዎ፡ ከለሜዳ፡ ዘለይ።</l>
         <l n="29">
            <ref target="http://classic.net.bible.org/verse.php?book=Mat&amp;chapter=27&amp;verse=29"/>ወፀፈሩ፡ ሐራ፡ አክሊለ፡ ዘሦክ፡ ወአስተቀጸልዎ፡ ዲበ፡ ርእሱ። ወአስተአኀዝዎ፡ ኅለተ፡ በየማኑ፡ ወአስተብረኩ፡ ቅድሜሁ። ወተሣለቁ፡ ላዕሌሁ፡ ወይቤልዎ፡ በሓ፡ ንጉሠ፡ አይሁድ።</l>
         <l n="30">
            <ref target="http://classic.net.bible.org/verse.php?book=Mat&amp;chapter=27&amp;verse=30"/>ወይወርቁ፡ ላዕሌሁ፡ ወይኰርዕዎ፡ ርእሶ፡ በኅለት።</l>
         <l n="31">
            <ref target="http://classic.net.bible.org/verse.php?book=Mat&amp;chapter=27&amp;verse=31"/>ወተሣሊቆሙ፡ ላዕሌሁ፡ ሰለብዎ፡ ውእተ፡ ከለሜዳ፡ ዘለይ። ወአልበስዎ፡ አልባሲሁ፡ ወወሰድዎ፡ ይስቅልዎ።</l>
         <l n="32">
            <ref target="http://classic.net.bible.org/verse.php?book=Mat&amp;chapter=27&amp;verse=32"/>ወእንዘ፡ ይወፅኡ፡ ረከቡ፡ ብእሴ፡ ቀሬናዌ፡ ዘስሙ፡ ስምዖን። ወዐበጥዎ፡ ይጹር፡ መስቀሎ።</l>
         <l n="33">
            <ref target="http://classic.net.bible.org/verse.php?book=Mat&amp;chapter=27&amp;verse=33"/>ወበጺሖሙ፡ ብሔረ፡ ዘስሙ፡ ጎልጎታ፡ ዘበትርጓሜሁ፡ ቀራንዮ። ወወሀብዎ፡ ይስተይ፡ ወይነ፡ ወሐሞተ፡ ድሙረ።</l>
         <l n="34">
            <ref target="http://classic.net.bible.org/verse.php?book=Mat&amp;chapter=27&amp;verse=34"/>ወጥዒሞ፡ አበየ፡ ሰትየ።</l>
         <l>በእንተ፡ ስቅለቱ፡ ለእግዚእነ</l>
         <l n="35">
            <ref target="http://classic.net.bible.org/verse.php?book=Mat&amp;chapter=27&amp;verse=35"/>ወእምዝ፡ ሰቀልዎ፡ ወተካፈሉ፡ አልባሲሁ፡ ወተዐፀዉ፡ ላዕሌሁ። ከመ፡ ይትፈጸም፡ ቃለ፡ መጽሐፍ፡ ዘይቤ። ተካፈሉ፡ አልባስየ፡ ለርእሶሙ፡ ወትዐፀዉ፡ ዲበ፡ ዓራዝየ።</l>
         <l n="36">
            <ref target="http://classic.net.bible.org/verse.php?book=Mat&amp;chapter=27&amp;verse=36"/>ወነበሩ፡ የዐቅብዎ፡ ህየ።</l>
         <l n="37">
            <ref target="http://classic.net.bible.org/verse.php?book=Mat&amp;chapter=27&amp;verse=37"/>ወአንበሩ፡ መልዕልተ፡ ርእሱ፡ ጽሒፎሙ፡ መጽሐፈ፡ ጌጋዩ፡ ዘይብል። ዝንቱ፡ ውእቱ፡ ኢየሱስ፡ ንጉሦሙ፡ ለአይሁድ።</l>
         <l n="38">
            <ref target="http://classic.net.bible.org/verse.php?book=Mat&amp;chapter=27&amp;verse=38"/>ወእምዝ፡ ሰቀሉ፡ ምስሌሁ፡ ክልኤቱ፡ ፈያተ። አሐደ፡ በየማኑ፡ ወአሐደ፡ በፀጋሙ።</l>
         <l n="39">
            <ref target="http://classic.net.bible.org/verse.php?book=Mat&amp;chapter=27&amp;verse=39"/>ወእለሂ፡ የኀልፉ፡ ይፀርፉ፡ ላዕሌሁ፡ እንዘ፡ የሐውሱ፡ ርእሶሙ።</l>
         <l n="40">
            <ref target="http://classic.net.bible.org/verse.php?book=Mat&amp;chapter=27&amp;verse=40"/>ወይብሉ፡ ኦ፡ ዘይነሥቶ፡ ለቤተ፡ መቅደስ፡ ወበሠሉስ፡ ዕለት፡ የሐንጾ። አድኅን፡ ርእሰከ፡ እመሰ፡ ወልደ፡ እግዚአብሔር፡ አንተ። ረድ፡ እስኩ፡ እመስቀልከ።</l>
         <l n="41">
            <ref target="http://classic.net.bible.org/verse.php?book=Mat&amp;chapter=27&amp;verse=41"/>ወከማሁ፡ ሊቃነ፡ ካህናትሂ፡ ይሣለቁ፡ ምስለ፡ ጸሐፍት፡ ወሊቃናት፡ እንዘ፡ ይብሉ።</l>
         <l n="42">
            <ref target="http://classic.net.bible.org/verse.php?book=Mat&amp;chapter=27&amp;verse=42"/>ዘባዕደ፡ ያድኅን፡ ወርእሶ፡ ኢይክል፡ አድኅኖ። እመሰ፡ ንጉሠ፡ እስራኤል፡ ውእቱ። ለይረድኬ፡ ይእዜ፡ እመስቀሉ፡ ንርአይ፡ ወንእመን፡ ቦቱ።</l>
         <l n="43">
            <ref target="http://classic.net.bible.org/verse.php?book=Mat&amp;chapter=27&amp;verse=43"/>ወለእመ፡ ተአመነ፡ በእግዚአብሔር፡ ናሁ፡ ይእዜ፡ ለያድኅኖ፡ እመ፡ ይፈቅዶ። እስመ፡ ይብል፡ ወልደ፡ እግዚአብሔር፡ አነ።</l>
         <l n="44">
            <ref target="http://classic.net.bible.org/verse.php?book=Mat&amp;chapter=27&amp;verse=44"/>ወከማሁ፡ ፈያትኒ፡ እለ፡ ተሰቅሉ፡ ምስሌሁ፡ ይዘነጕጕዎ።</l>
         <l>በእንተ፡ ሞቱ፡ ለእግዚእነ፡ ዲበ፡ ዕፀ፡ መስቀል</l>
         <l n="45">
            <ref target="http://classic.net.bible.org/verse.php?book=Mat&amp;chapter=27&amp;verse=45"/>ወእምስሱ፡ ሰዓት፡ ጸልመ፡ ኵሉ፡ ዓለም፡ እስከ፡ ተስዑ፡ ሰዓት።</l>
         <l n="46">
            <ref target="http://classic.net.bible.org/verse.php?book=Mat&amp;chapter=27&amp;verse=46"/>ወጊዜ፡ ተስዐቱ፡ ሰዓት፡ ጸርሐ፡ እግዚእ፡ ኢየሱስ፡ በዐቢይ፡ ቃል። እንዘ፡ ይብል፡ ኤሎሄ፡ ኤሎሄ፡ ኤልማስ፡ ላማ፡ ሰበቅታኒ። ዝ፡ ውእቱ፡ ብሂል፡ አምላኪየ፡ አምላኪየ፡ ለምንት፡ ኀደገኒ።</l>
         <l n="47">
            <ref target="http://classic.net.bible.org/verse.php?book=Mat&amp;chapter=27&amp;verse=47"/>ወሰሚዖሙ፡ እለ፡ ይቀውሙ፡ ህየ፡ ይቤሉ፡ ዝሰ፡ ኤልያስሃ፡ ይጼውዕ።</l>
         <l n="48">
            <ref target="http://classic.net.bible.org/verse.php?book=Mat&amp;chapter=27&amp;verse=48"/>ወውእተ፡ ጊዜ፡ ሮጸ፡ አሐዱ፡ እምኔሆሙ፡ ወነሥአ፡ ሰፍነገ። ወመልአ፡ ብኂአ፡ ወአሰረ፡ ውስተ፡ ኅለት፡ ወአስዖዘዞ፡ ውስተ፡ አፉሁ።</l>
         <l n="49">
            <ref target="http://classic.net.bible.org/verse.php?book=Mat&amp;chapter=27&amp;verse=49"/>ወቦ፡ እለ፡ ይቤሉ፡ ኅድጉ፡ ንርአይ፡ ለእመ፡ ይመጽእ፡ ኤልያስ፡ ያድኅኖ።</l>
         <l n="50">
            <ref target="http://classic.net.bible.org/verse.php?book=Mat&amp;chapter=27&amp;verse=50"/>ወጸርሐ፡ ካዕበ፡ እግዚእ፡ ኢየሱስ፡ በዐቢይ፡ ቃል። ወወፅአት፡ መንፈሱ፡ ሶቤሃ።</l>
         <l n="51">
            <ref target="http://classic.net.bible.org/verse.php?book=Mat&amp;chapter=27&amp;verse=51"/>ወእምዝ፡ ተሰጠ፡ መንጦላዕተ፡ ቤተ፡ መቅደስ፡ እምላዕሉ፡ እስከ፡ ታሕቱ። ወኮነ፡ ለክልኤ፡ ክፍል፡ ወአድለቅለቀት፡ ምድር፡ ወነቅዐ፡ ኰኵሕ።</l>
         <l n="52">
            <ref target="http://classic.net.bible.org/verse.php?book=Mat&amp;chapter=27&amp;verse=52"/>ወተከሥቱ፡ መቃብራት፡ ወተንሥኡ፡ ብዙኃን፡ እምአብድንቲሆሙ፡ ለጻድቃን።</l>
         <l n="53">
            <ref target="http://classic.net.bible.org/verse.php?book=Mat&amp;chapter=27&amp;verse=53"/>ወወፅኡ፡ እመቃብሪሆሙ፡ ወቦኡ፡ ውስተ፡ ሀገር፡ ቅድስት። እምድኅረ፡ ተንሥኡ፡ ወአስተርአይዎሙ፡ ለብዙኃን።</l>
         <l n="54">
            <ref target="http://classic.net.bible.org/verse.php?book=Mat&amp;chapter=27&amp;verse=54"/>ወመኰንነ፡ ምእትሰ፡ ወእለ፡ ምስሌሁ፡ የዐቅብዎ፡ ለእግዚእ፡ ኢየሱስ። ርእዮሙ፡ ውእተ፡ ድልቅልቀ፡ ዘኮኑ፡ ፈርሁ፡ ጥቀ፡ ወይቤሉ። አማን፡ ወልደ፡ እግዚአብሔር፡ ውእቱ፡ ዝንቱ።</l>
         <l n="55">
            <ref target="http://classic.net.bible.org/verse.php?book=Mat&amp;chapter=27&amp;verse=55"/>ወሀለዋ፡ ህየ፡ ብዙኃት፡ አንስት፡ እለ፡ ይሬእያ፡ እምርሑቅ፡ ኵሎ፡ ዘኮነ። ወውእቶን፡ እለ፡ ተለዋሁ፡ ለእግዚእ፡ ኢየሱስ፡ እምገሊላ፡ እለ፡ ይትለአካሁ።</l>
         <l n="56">
            <ref target="http://classic.net.bible.org/verse.php?book=Mat&amp;chapter=27&amp;verse=56"/>ወእማንቱ፡ ማርያ፡ መግደላዊት፡ ወማርያም፡ እንተ፡ ያዕቆብ። ወእሙ፡ ለዮሳ፡ ወእሞሙ፡ ለደቂቀ፡ ዘብዴዎስ።</l>
         <l>ዘከመ፡ ሰአለ፡ ዮሴፍ፡ ሥጋሁ፡ ለእግዚእነ</l>
         <l n="57">
            <ref target="http://classic.net.bible.org/verse.php?book=Mat&amp;chapter=27&amp;verse=57"/>ወመስዮ፡ መጽአ፡ ብእሲ፡ ባዕል፡ እምአርማትያስ፡ ዘስሙ፡ ዮሴፍ። ወውእቱ፡ ኮነ፡ ይፀመዶ፡ ለእግዚእ፡ ኢየሱስ።</l>
         <l n="58">
            <ref target="http://classic.net.bible.org/verse.php?book=Mat&amp;chapter=27&amp;verse=58"/>ወሖረ፡ ኀበ፡ ጲላጦስ፡ ወሰአለ፡ ሥጋሁ፡ ለእግዚእ፡ ኢየሱስ። ወአዘዘ፡ ጲላጦስ፡ የሀብዎ።</l>
         <l n="59">
            <ref target="http://classic.net.bible.org/verse.php?book=Mat&amp;chapter=27&amp;verse=59"/>ወነሢኦ፡ ዮሴፍ፡ ሥጋሁ፡ ለእግዚእ፡ ኢየሱስ፡ ገነዞ፡ በሰንዱናት፡ ንጹሕ።</l>
         <l n="60">
            <ref target="http://classic.net.bible.org/verse.php?book=Mat&amp;chapter=27&amp;verse=60"/>ወቀበሮ፡ ውስተ፡ መቃብር፡ ሐዲስ፡ ዘሎቱ፡ አውቀረ፡ ውስተ፡ ኰኵሕ። ወአንኰርኰረ፡ እብነ፡ ዐቢየ። ወአንበረ፡ ውስተ፡ አፈ፡ መቃብር፡ ወኀለፈ።</l>
         <l n="61">
            <ref target="http://classic.net.bible.org/verse.php?book=Mat&amp;chapter=27&amp;verse=61"/>ወሀለዋ፡ ህየ፡ ማርያም፡ መግደላዊት፡ ወካልእታሂ፡ ማርያም። ይነብራ፡ ቅድመ፡ መቃብር።</l>
         <l n="62">
            <ref target="http://classic.net.bible.org/verse.php?book=Mat&amp;chapter=27&amp;verse=62"/>ወበሳኒታ፡ እንተ፡ ይእቲ፡ እምድኅረ፡ ዐርብ። ተጋብኡ፡ ሊቃነ፡ ካህናት፡ ወፈሪሳውያን፡ ኀበ፡ ጲላጦስ።</l>
         <l n="63">
            <ref target="http://classic.net.bible.org/verse.php?book=Mat&amp;chapter=27&amp;verse=63"/>ወይቤልዎ፡ ተዘከርነ፡ እግዚኦ፡ ዘይቤ፡ ዝኩ፡ መስሐቲ። አመ፡ ሕያወ፡ ውእቱ፡ አመ፡ ሣልስት፡ ዕለት፡ እትነሣእ።</l>
         <l n="64">
            <ref target="http://classic.net.bible.org/verse.php?book=Mat&amp;chapter=27&amp;verse=64"/>አዝዝ፡ እንከ፡ ይዕቀቡ፡ መቃብሪሁ፡ እስከ፡ ሠሉስ፡ መዋዕል። ከመ፡ ኢምጽኡ፡ አርዳኢሁ፡ ወኢይስርቅዎ፡ ሌሊተ። ወኢይበሉ፡ ለሕዝብ፡ ተንሥአ፡ እምዉታን። ወትከውን፡ ደኃሪተ፡ ጌጋዩ፡ እንተ፡ ተአኪ፡ እምቀዳሚት።</l>
         <l n="65">
            <ref target="http://classic.net.bible.org/verse.php?book=Mat&amp;chapter=27&amp;verse=65"/>ወይቤሎሙ፡ ጲላጦስ፡ ንሥኡ፡ ሠገራተ። ወሑሩ፡ ወአጽንዑ፡ መቃብሪሁ፡ በከመ፡ ተአምሩ።</l>
         <l n="66">
            <ref target="http://classic.net.bible.org/verse.php?book=Mat&amp;chapter=27&amp;verse=66"/>ወሖሩ፡ ወአጽንዑ፡ ወቀተሩ፡ መቃብሮ። ወኀተምዋ፡ ለይእቲ፡ እብን፡ ምስለ፡ ሠገራት።</l>
      </ab>
   </div>
   <div type="textpart" subtype="chapter" n="28" xml:id="chapter28">
      <label>ምዕራፍ 28</label>
      <ab>
         <l n="28">
            <ref target="http://classic.net.bible.org/verse.php?book=Mat&amp;chapter=28&amp;verse=28"/>
         </l>
         <l>በእንተ፡ ትንሣኤሁ፡ ለእግዚእነ</l>
         <l n="1">
            <ref target="http://classic.net.bible.org/verse.php?book=Mat&amp;chapter=28&amp;verse=1"/>ወሠርከ፡ ሰንበት፡ ለጸቢሐ፡ እሑድ፡ መጽአት፡ ማርያም፡ መግደላዊት። ወካልእታኒ፡ ማርያም፡ ይርአያ፡ መቃብሮ።</l>
         <l n="2">
            <ref target="http://classic.net.bible.org/verse.php?book=Mat&amp;chapter=28&amp;verse=2"/>ወናሁ፡ ኮነ፡ ድልቅልቅ፡ ዐቢይ። እስመ፡ መልአከ፡ እግዚአብሔር፡ ወረደ፡ እምሰማይ። ወቀርበ፡ ወአንኰርኰራ፡ ለይእቲ፡ እብን፡ እምአፈ፡ መቃብር። ወነበረ፡ ዲቤሃ።</l>
         <l n="3">
            <ref target="http://classic.net.bible.org/verse.php?book=Mat&amp;chapter=28&amp;verse=3"/>ወርእየቱ፡ ከመ፡ ዘመብረቅ፡ ወልብሱ፡ ጸዐዳ፡ ከመ፡ ዘበረድ።</l>
         <l n="4">
            <ref target="http://classic.net.bible.org/verse.php?book=Mat&amp;chapter=28&amp;verse=4"/>ወእምግርማሁ፡ ተሀውኩ፡ ወኮኑ፡ ከመ፡ አብድንት፡ እለ፡ የዐቅቡ፡ መቃብረ።</l>
         <l n="5">
            <ref target="http://classic.net.bible.org/verse.php?book=Mat&amp;chapter=28&amp;verse=5"/>ወአውሥአ፡ ውእቱ፡ መልአከ፡ ወይቤሎን፡ ለአንስት። ኢትፍርሃ፡ አንትንሰ፡ እስመ፡ አአምር። ከመ፡ ኢየሱስሃ፡ ዘተሰቅለ፡ ተኀሥሣ።</l>
         <l n="6">
            <ref target="http://classic.net.bible.org/verse.php?book=Mat&amp;chapter=28&amp;verse=6"/>ኢሀሎ፡ ዝየሰ፡ ተንሥአ፡ በከመ፡ ይቤ። ወባሕቱ፡ ነዐ፡ ትርአያ፡ ኀበ፡ ተቀብረ።</l>
         <l n="7">
            <ref target="http://classic.net.bible.org/verse.php?book=Mat&amp;chapter=28&amp;verse=7"/>ወፍጡነ፡ ሑራ፡ ንግራሆሙ፡ ለአርዳኢሁ። ከመ፡ ተንሥአ፡ እምዉታን፡ ወናሁ፡ ይቀድመክሙ፡ ገሊላ። ወበህየ፡ ትሬእይዎ፡ ናሁ፡ አይዳዕኩክን።</l>
         <l n="8">
            <ref target="http://classic.net.bible.org/verse.php?book=Mat&amp;chapter=28&amp;verse=8"/>ወኀለፋ፡ ፍጡነ፡ እምኀበ፡ መቃብር፡ በፍርሀት፡ ወበረዓድ፡ ወበፍሥሓ፡ ዐቢይ። ወሮጻ፡ ይንግራሆሙ፡ ለአርዳኢሁ።</l>
         <l n="9">
            <ref target="http://classic.net.bible.org/verse.php?book=Mat&amp;chapter=28&amp;verse=9"/>ወእንዘ፡ የሐውራ፡ ይንግራሆሙ፡ ለአርዳኢሁ። ተራከቦን፡ እግዚእ፡ ኢየሱስ፡ በፍኖት፡ ወይቤሎን፡ በሓክን። ወቀርባ፡ ወአኀዛ፡ እገሪሁ፡ ወሰገዳ፡ ሎቱ።</l>
         <l n="10">
            <ref target="http://classic.net.bible.org/verse.php?book=Mat&amp;chapter=28&amp;verse=10"/>ወእምዝ፡ ይቤሎን፡ እግዚእ፡ ኢየሱስ። ኢትፍርሃ፡ ሑራ፡ ንግራሆሙ፡ ለአኀውየ። ከመ፡ ይሑሩ፡ ገሊላ፡ ወበህየ፡ ይሬእዩኒ።</l>
         <l n="11">
            <ref target="http://classic.net.bible.org/verse.php?book=Mat&amp;chapter=28&amp;verse=11"/>ወኀሊፎን፡ እማንቱ፡ አተዉ፡ ሠገራት፡ ሀገረ። ወነገሩ፡ ለሊቃነ፡ ካህናት፡ ኵሎ፡ ዘኮነ።</l>
         <l n="12">
            <ref target="http://classic.net.bible.org/verse.php?book=Mat&amp;chapter=28&amp;verse=12"/>ወተጋብኡ፡ ወተማከሩ፡ ምስለ፡ ሊቃውንት። ወወሀብዎሙ፡ ብዙኀ፡ ወርቀ፡ ለሠገራት።</l>
         <l n="13">
            <ref target="http://classic.net.bible.org/verse.php?book=Mat&amp;chapter=28&amp;verse=13"/>ወይቤልዎሙ፡ በሉ፡ አርዳኢሁ፡ ሌሊተ፡ መጽኡ። ወሰረቅዎ፡ እንዘ፡ ንነውም፡ ንሕነ።</l>
         <l n="14">
            <ref target="http://classic.net.bible.org/verse.php?book=Mat&amp;chapter=28&amp;verse=14"/>ወእምከመ፡ ተሰምዐ፡ ዝ፡ ነገር፡ በኀበ፡ መልአከ፡ አሕዛብ። ንሕነ፡ ናአምኖ፡ ወለክሙኒ፡ ናድኅነክሙ። ወናጸድቅ፡ ነገረክሙ፡ ወዘእንበለ፡ ሐዘን፡ ንሬስየክሙ።</l>
         <l n="15">
            <ref target="http://classic.net.bible.org/verse.php?book=Mat&amp;chapter=28&amp;verse=15"/>ወነሢኦሙ፡ ሠገራት፡ ውእተ፡ ብሩረ፡ ኀለፉ፡ ወገብሩ፡ በከመ፡ መሀርዎሙ። ወወፅአ፡ ዝንቱ፡ ነገር፡ በኀበ፡ አይሁድ፡ እስከ፡ ዮም።</l>
         <l n="16">
            <ref target="http://classic.net.bible.org/verse.php?book=Mat&amp;chapter=28&amp;verse=16"/>ወአርዳኢሁሰ፡ ዐሠርቱ፡ ወአሐዱ፡ ሖሩ፡ ውስተ፡ ገሊላ። ኀበ፡ ደብረ፡ ዘአዘዞሙ፡ እግዚእ፡ ኢየሱስ።</l>
         <l n="17">
            <ref target="http://classic.net.bible.org/verse.php?book=Mat&amp;chapter=28&amp;verse=17"/>ወሶበ፡ ርእይዎ፡ ሰገዱ፡ ሎቱ፡ ወመንፈቆሙሰ፡ ናፈቁ።</l>
         <l n="18">
            <ref target="http://classic.net.bible.org/verse.php?book=Mat&amp;chapter=28&amp;verse=18"/>ወቀርበ፡ እግዚእ፡ ኢየሱስ፡ ወተናገሮሙ፡ እንዘ፡ ይብል። ተውህበ፡ ሊተ፡ ኵሉ፡ ኵነኔ፡ ሰማይ፡ ወምድር።</l>
         <l n="19">
            <ref target="http://classic.net.bible.org/verse.php?book=Mat&amp;chapter=28&amp;verse=19"/>ሑሩ፡ ወመሀሩ፡ ኵሎ፡ አሕዛበ። ወእንዘ፡ ታጠምቅዎሙ፡ በሉ፡ በስመ፡ አብ፡ ወወልድ፡ ወመንፈስ፡ ቅዱስ።</l>
         <l n="20">
            <ref target="http://classic.net.bible.org/verse.php?book=Mat&amp;chapter=28&amp;verse=20"/>ወመሀርዎሙ፡ ይዕቀቡ፡ ኵሎ፡ ዘአዘዝኩክሙ። ወናሁ፡ አነ፡ እሄሉ፡ ምስሌክሙ፡ በኵሉ፡ መዋዕል፡ እስከ፡ ኅልቀተ፡ ዓለም።</l>
      </ab>
   </div>
</div>
      </body>
   </text>
</TEI>