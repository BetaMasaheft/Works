<?xml version="1.0" encoding="UTF-8"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng"
schematypens="http://relaxng.org/ns/structure/1.0"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng"
type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0" type="work" xml:lang="en" xml:id="LIT3508Epistle">
   <teiHeader xml:base="https://betamasaheft.eu/">
      <fileDesc>
         <titleStmt>
            <title xml:id="t1">Second Epistle of Peter</title>
            <title xml:id="t2" xml:lang="gez">መልእክተ፡ ጴጥሮስ፡ ካልእት፡</title>
            <title corresp="#t2" xml:lang="gez" type="normalized">Malʾǝkta Ṗeṭros kālʾǝt</title>
            <title xml:id="t3" xml:lang="gez">ካልእት፡ መልእክተ፡ ጴጥሮስ፡</title>
            <title corresp="#t3" xml:lang="gez" type="normalized">Kālʾǝt malʾǝkta Ṗeṭros </title>
            <title type="short">2 Petr.</title>
            <editor role="generalEditor" key="AB"/>
            <funder>Akademie der Wissenschaften in Hamburg</funder>
         </titleStmt>
         <publicationStmt>
            <authority>Hiob-Ludolf-Zentrum für Äthiopistik</authority>
            <publisher>Die Schriftkultur des christlichen Äthiopiens und Eritreas: Eine multimediale Forschungsumgebung / Beta maṣāḥǝft</publisher>
            <pubPlace>Hamburg</pubPlace>
            <availability>
               <licence target="http://creativecommons.org/licenses/by-sa/4.0/">
                                    This file is licensed under the Creative Commons
                                    Attribution-ShareAlike 4.0. 
               </licence>
            </availability>
         </publicationStmt>
         <sourceDesc>
            <p>Work of the literatures of Ethiopia and Eritrea</p>
         </sourceDesc>
      </fileDesc>
      <encodingDesc>
         <xi:include xmlns:xi="http://www.w3.org/2001/XInclude" href="https://raw.githubusercontent.com/BetaMasaheft/Documentation/master/prefixDef.xml">
            <xi:fallback>
               <p>Definitions of prefixes used.</p>
            </xi:fallback>
         </xi:include>
      </encodingDesc>
      <profileDesc>
         <langUsage><language ident="en">English</language><language ident="gez">Gǝʿǝz</language></langUsage>
         <textClass>
            <keywords>
               <term key="ChristianLiterature"/>
               <term key="NewTestament"/>
               <term key="Bible"/>
               <term key="Translation"/>
            </keywords>
         </textClass>
      </profileDesc>
      <revisionDesc>
         <change who="PL" when="2016-07-26">Created XML record from Ethio authority google spreadsheet</change>
         <change who="MV" when="2017-03-15">Added keywords</change>
         <change when="2025-06-10" who="ES">added text</change>
      </revisionDesc>
   </teiHeader>
   <text xml:base="https://betamasaheft.eu/">
      <body>
         <div type="bibliography">
            <listRelation>
               <relation name="saws:formsPartOf" active="LIT3508Epistle" passive="LIT3506CatholicEpis"/>
            </listRelation>
            <listBibl type="editions">
               <bibl>
                  <ptr target="bm:Uhlig1993Katholischen"/>
               </bibl>
            </listBibl>
         </div>
         <div type="edition" xml:lang="gez">
            <note>Text of the EOTC printed Bible</note>
            <div type="textpart" subtype="chapter" n="1" xml:id="ch1">
               <label>ምዕራፍ 1</label>
               <ab>
                  <l>ለእለ፡ የኀብሩ፡ በሃይማኖት</l>
                  <l n="1">
                     <ref target="http://classic.net.bible.org/verse.php?book=2Pe&amp;chapter=1&amp;verse=1"/>እምኀበ፡ ስምዖን፡ ኬፋ፡ ገብሩ፡ ወልኡኩ፡ ለኢየሱስ፡ ክርስቶስ። ለእለ፡ ነኀብር፡ ክብረ፡ በሃይማኖት። እንተ፡ ከፈለነ፡ በጽድቁ፡ ለአምላክነ፡ ወፈራቂነ፡ ኢየሱስ፡ ክርስቶስ።</l>
                  <l n="2">
                     <ref target="http://classic.net.bible.org/verse.php?book=2Pe&amp;chapter=1&amp;verse=2"/>ሞገስ፡ ወሰላም፡ ይብዛኅ፡ ለክሙ። በአእምሮቱ፡ ለአምላክነ፡ ወኢየሱስ፡ ክርስቶስ፡ እግዚእነ።</l>
                  <l n="3">
                     <ref target="http://classic.net.bible.org/verse.php?book=2Pe&amp;chapter=1&amp;verse=3"/>ዘበኀይለ፡ መለኮቱ፡ ወሀበነ፡ ለነ፡ ኵሎ፡ ምግባረ፡ ዘይወስድ፡ ኀበ፡ ሕይወት። ወጽድቅ፡ ውእቱ፡ ዘጸውዐነ፡ ውስተ፡ ስብሐቲሁ፡ ወውስተ፡ ሠናይቱ።</l>
                  <l n="4">
                     <ref target="http://classic.net.bible.org/verse.php?book=2Pe&amp;chapter=1&amp;verse=4"/>በዘቦቱ፡ ነሐዩ፡ ወነዐቢ፡ ወንከብር፡ በተስፋሁ፡ እንተ፡ ጸገወነ። ከመ፡ በእንተ፡ ዝንቱ፡ ትኩኑ፡ ሱቱፋነ፡ ለመለኮተ፡ ዚኣሁ። እንዘ፡ ትጐይይዋ፡ ለፍትወተ፡ ሙስናሁ፡ ለዝንቱ፡ ዓለም።</l>
                  <l n="5">
                     <ref target="http://classic.net.bible.org/verse.php?book=2Pe&amp;chapter=1&amp;verse=5"/>ወአንትሙኒ፡ በኵሉ፡ ጕጕኣ፡ ገቢረክሙ፡ አትልውዋ፡ ለሠናይት፡ በሃይማኖትክሙ። ወበሠናይት፡ ለአእምሮ፡ ወበአእምሮ፡ ለኢዘምዎ።</l>
                  <l n="6">
                     <ref target="http://classic.net.bible.org/verse.php?book=2Pe&amp;chapter=1&amp;verse=6"/>ወበኢዘምዎ፡ ለትዕግሥት፡ ወበትዕግሥት፡ ለአምልኮ።</l>
                  <l n="7">
                     <ref target="http://classic.net.bible.org/verse.php?book=2Pe&amp;chapter=1&amp;verse=7"/>ወበአምልኮ፡ ለተአኅዎ፡ ወበተአኅዎ፡ ለተፋቅሮ።</l>
                  <l n="8">
                     <ref target="http://classic.net.bible.org/verse.php?book=2Pe&amp;chapter=1&amp;verse=8"/>ወዝንቱ፡ ኵሉ፡ እምከመ፡ ሀለወ፡ ኀቤክሙ፡ ኢኮንክሙ፡ ፅሩዓነ። ወኢኮንክሙ፡ እለ፡ እንበለ፡ ፍሬ። አላ፡ ያበጽሐክሙ፡ ውስተ፡ አእምሮቱ፡ ለእግዚእነ፡ ኢየሱስ፡ ክርስቶስ።</l>
                  <l n="9">
                     <ref target="http://classic.net.bible.org/verse.php?book=2Pe&amp;chapter=1&amp;verse=9"/>ወዘሰ፡ ኢሀሎ፡ ውስተ፡ ዝንቱ፡ ምግባር። ዕዉር፡ ውእቱ፡ ዘየሐውር፡ በመርሰስ። ወረስዐ፡ አንጽሖ፡ ርእሶ፡ እምእለ፡ በልያ፡ በላዕሌሁ፡ ኀጣውኢሁ።</l>
                  <l n="10">
                     <ref target="http://classic.net.bible.org/verse.php?book=2Pe&amp;chapter=1&amp;verse=10"/>ወይእዜኒ፡ አኀዊነ፡ ጐጕኡ፡ ከመ፡ በጽንዐ፡ ምግባሪክሙ። ጽንዕተ፡ ትኩን፡ ጽዋዔክሙ፡ ወታወፍዩ፡ ሐሳበ፡ ሃይማኖትክሙ። ወዘንተ፡ እንዘ፡ ትገብሩ፡ ኢትስሐቱ።</l>
                  <l n="11">
                     <ref target="http://classic.net.bible.org/verse.php?book=2Pe&amp;chapter=1&amp;verse=11"/>ወይትወሀበክሙ፡ ርሒብ፡ ፍኖት፡ ዘይወስድ፡ ውስተ፡ ሕይወት፡ ዘለዓለም። ወመንግሥቱ፡ ለመድኀኒነ፡ ኢየሱስ፡ ክርስቶስ።</l>
                  <l>በእንተ፡ አዘክሮተ፡ ሞት</l>
                  <l n="12">
                     <ref target="http://classic.net.bible.org/verse.php?book=2Pe&amp;chapter=1&amp;verse=12"/>ወበእንተ፡ ዝ፡ እጽሕቅ፡ ለክሙ፡ ዘልፈ፡ ወአዜክረክሙ፡ ዘንተ፡ ትእዛዘ። እንዘ፡ ጽኑዓን፡ አንትሙ፡ በዘሀለወ፡ ጽድቅ።</l>
                  <l n="13">
                     <ref target="http://classic.net.bible.org/verse.php?book=2Pe&amp;chapter=1&amp;verse=13"/>ወይመስለኒሰ፡ ከመ፡ ርቱዕ፡ ሊተ። አምጣነ፡ ሀሎኩ፡ በዝንቱ፡ ሥጋየ፡ አንቅህክሙ፡ በዘክሮ።</l>
                  <l n="14">
                     <ref target="http://classic.net.bible.org/verse.php?book=2Pe&amp;chapter=1&amp;verse=14"/>እስመ፡ አአምር፡ ከመ፡ ፍጥንት፡ ይእቲ፡ ስሳሌ፡ ዚኣየ፡ እምኔክሙ። በከመ፡ አይድዐኒ፡ እግዚእየ፡ ኢየሱስ፡ ክርስቶስ።</l>
                  <l n="15">
                     <ref target="http://classic.net.bible.org/verse.php?book=2Pe&amp;chapter=1&amp;verse=15"/>ወዓዲ፡ ጐጕኡ፡ ከመ፡ ተሀሉ፡ ኀቤክሙ፡ ዛቲ፡ ትእዛዝ፡ ዘልፈ። ወከመ፡ ትዘከርዋ፡ እምድኅረ፡ ኅልፈትየ፡ ወከማሁ፡ ትግበሩ።</l>
                  <l>በእንተ፡ ስምዕ፡ አማናዊ</l>
                  <l n="16">
                     <ref target="http://classic.net.bible.org/verse.php?book=2Pe&amp;chapter=1&amp;verse=16"/>እስመ፡ ኢኮነ፡ መሐድምተ፡ ጥበብ፡ ዘተሎነ። ወአእመርናክሙ፡ ቦቱ፡ ኀይሎ፡ ለእግዚእነ፡ ኢየሱስ፡ ክርስቶስ፡ ወምጽአቶ፡ ወሀልዎቶ። አላ፡ ለሊነ፡ ርኢነ፡ ዕበዮ፡ ዘነሥአ፡ እምኀበ፡ እግዚአብሔር፡ አብ፡ ክብረ፡ ወስብሐተ።</l>
                  <l n="17">
                     <ref target="http://classic.net.bible.org/verse.php?book=2Pe&amp;chapter=1&amp;verse=17"/>ወቃል፡ ዘወረደ፡ ላዕሌሁ፡ ዘምሉእ፡ ስብሐተ፡ ወልዕልና፡ ይቤ። ዝንቱ፡ ውእቱ፡ ወልድየ፡ ዘአፈቅር፡ ዘአነ፡ ኀረይኩ።</l>
                  <l n="18">
                     <ref target="http://classic.net.bible.org/verse.php?book=2Pe&amp;chapter=1&amp;verse=18"/>ዘንተ፡ ቃለ፡ ንሕነ፡ ሰማዕናሁ፡ ከመ፡ እምሰማይ፡ ወረደ፡ ሎቱ። እንዘ፡ ሀሎነ፡ ምስሌሁ፡ በደብረ፡ መቅደሱ።</l>
                  <l>በእንተ፡ ቃለ፡ ነቢያት</l>
                  <l n="19">
                     <ref target="http://classic.net.bible.org/verse.php?book=2Pe&amp;chapter=1&amp;verse=19"/>ወብነ፡ ዓዲ፡ ዘእምዝኒ፡ ይቀድም፡ ቃለ፡ ነቢያት፡ ዘያዐውቅ፡ ዘንተ። ወእምከመ፡ ጥቀ፡ ታሤንዩ፡ ገቢረ፡ ወትኔጽርዎ። ይከውን፡ ለክሙ፡ ከመ፡ ማኅቶት። እንተ፡ ታበርህ፡ ውስተ፡ መካነ፡ ጽልመት፡ እስከ፡ ታበርህ፡ ለክሙ፡ ዕለት። ወይሠርቅ፡ ለክሙ፡ ቤዝ፡ ውስተ፡ ልብክሙ፡ ዘያበርህ።</l>
                  <l n="20">
                     <ref target="http://classic.net.bible.org/verse.php?book=2Pe&amp;chapter=1&amp;verse=20"/>ወዘንተ፡ ባሕቱ፡ ቅድሙ፡ አእምሮ። ከመ፡ ኵሉ፡ ተነብዮ፡ ዘውስተ፡ መጽሐፍ፡ አልቦ፡ ላዕሌሁ፡ ፍካሬሁ።</l>
                  <l n="21">
                     <ref target="http://classic.net.bible.org/verse.php?book=2Pe&amp;chapter=1&amp;verse=21"/>ወኢይከውን፡ ተነብዮ፡ ግሙራ፡ እምፈቃደ፡ ሰብእ። ወኢ፡ እምሥምረተ፡ ዕጓለ፡ እመሕያው። አላ፡ በመንፈስ፡ ቅዱስ፡ ነበቡ፡ ቅዱሳን፡ ሰብእ፡ ተፈኒዎሙ፡ እምኀበ፡ እግዚአብሔር።</l>
               </ab>
            </div>
            <div type="textpart" subtype="chapter" n="2" xml:id="ch2">
               <label>ምዕራፍ 2</label>
               <ab>
                  <l>በእንተ፡ ሐሳውያነ፡ ነቢያት</l>
                  <l n="1">
                     <ref target="http://classic.net.bible.org/verse.php?book=2Pe&amp;chapter=2&amp;verse=1"/>ወቦ፡ ባሕቱ፡ ሐሳውያን፡ ነቢያት፡ ማእከለ፡ ሕዝብ። ከመ፡ እለ፡ ሀለዉ፡ ማእከሌክሙ፡ ወውስቴትክሙ። እለ፡ ሐሰተ፡ ይሜህሩ፡ ወእለ፡ ካሕደ፡ ያበውኡ፡ ለሕርትምና። ወይክሕድዎ፡ ለእግዚኦሙ፡ ዘተሣየጦሙ። ወያመጽእዎ፡ ላዕሌሆሙ፡ ፍጡነ፡ ለሙስና፡ ወለተሠርዎ።</l>
                  <l n="2">
                     <ref target="http://classic.net.bible.org/verse.php?book=2Pe&amp;chapter=2&amp;verse=2"/>ወብዙኃን፡ ሰብእ፡ ይተልውዎሙ፡ ለእሉ፡ በእንተ፡ ፍትወተ፡ ዝሙቶሙ። ወይፀርፉ፡ ላዕለ፡ ፍኖተ፡ ጽድቅ።</l>
                  <l n="3">
                     <ref target="http://classic.net.bible.org/verse.php?book=2Pe&amp;chapter=2&amp;verse=3"/>ወይትከሐዱ፡ በቃል፡ ዘለሊሆሙ፡ ፈጠሩ፡ ወቦቱ፡ የሐውሩ። ወደይኖሙሰ፡ እምፍጥረተ፡ ዓለም፡ ዘኢተዐርፍ። ወሕርትምናሆሙ፡ እንተ፡ ኢትዴቅስ።</l>
                  <l n="4">
                     <ref target="http://classic.net.bible.org/verse.php?book=2Pe&amp;chapter=2&amp;verse=4"/>ወእግዚአብሔርሰ፡ ለመላእክቲሁ፡ ጥቀ፡ አቢሶሙ፡ ኢመሀኮሙ። አላ፡ ወደዮሙ፡ ውስተ፡ ጻዕረ፡ ደይን፡ ዘርሱን። ወመጠዎሙ፡ ይትኰነኑ፡ ወይንበሩ፡ ውስተ፡ ጻዕረ፡ ደይን።</l>
                  <l n="5">
                     <ref target="http://classic.net.bible.org/verse.php?book=2Pe&amp;chapter=2&amp;verse=5"/>ወለዓለምሰ፡ ቀደምት፡ ኢመሀኮሙ። አላ፡ አትረፈ፡ ሰማኒተ፡ ነፍሰ፡ ምስለ፡ ኖኅ፡ ዘዐቀባ፡ ለጽድቅ። ከመ፡ ይኩን፡ ዜናዌ፡ በጽድቅ። ወለባዕዳንሰ፡ ሰብእ፡ ረሲዓን፡ ፈነወ፡ አይኀ፡ ላዕሌሆሙ።</l>
                  <l n="6">
                     <ref target="http://classic.net.bible.org/verse.php?book=2Pe&amp;chapter=2&amp;verse=6"/>ወለአህጉረ፡ ሰዶምኒ፡ ወገሞራ፡ አውዐዮን፡ ወገፍትዖን፡ ወከመ፡ ዝ፡ ኰነኖሙ። ወአርአያ፡ ረሰዮሙ፡ ለእለ፡ በደኃሪ፡ መዋዕል፡ ለኃጥኣን።</l>
                  <l n="7">
                     <ref target="http://classic.net.bible.org/verse.php?book=2Pe&amp;chapter=2&amp;verse=7"/>ወለጻድቅሰ፡ ሎጥ፡ ዘይትገፋዕ፡ እምእለ፡ ይኤብሱ፡ በምግባረ፡ ዝሙቶሙ፡ አድኀኖ።</l>
                  <l n="8">
                     <ref target="http://classic.net.bible.org/verse.php?book=2Pe&amp;chapter=2&amp;verse=8"/>ወእንዘ፡ ይሬኢ፡ ወይሰምዕ፡ ወኅዱር፡ ምስሌሆሙ። ወዕለተ፡ እምዕለት፡ ያጼዕርዋ፡ ለነፍሱ፡ ጻድቅት፡ በእከየ፡ ምግባሮሙ።</l>
                  <l>በእንተ፡ ጊጉያን፡ ወጌጋዮሙ</l>
                  <l n="9">
                     <ref target="http://classic.net.bible.org/verse.php?book=2Pe&amp;chapter=2&amp;verse=9"/>ናሁኬ፡ አእመርነ፡ ከመ፡ እግዚአብሔር፡ ይክል፡ አድኅኖቶሙ፡ እምነ፡ መንሱት፡ ለጻድቃን። ወለኃጥኣንሰ፡ ዕለተ፡ ደይን፡ ትጸንሖሙ፡ ለተጽዕሮ።</l>
                  <l n="10">
                     <ref target="http://classic.net.bible.org/verse.php?book=2Pe&amp;chapter=2&amp;verse=10"/>ወፈድፋደሰ፡ ለእለ፡ ይተልውዋ፡ ድኅሬሃ፡ ለፍትወቶሙ። ወያጌምንዎ፡ ለሥጋሆሙ፡ ወያስተሐቅርዎ፡ ለፈጣሪሆሙ። ኅቡላን፡ ወዝሉፋን፡ እለ፡ ኢይደነግፁ፡ ከመ፡ ይፅርፉ፡ ላዕለ፡ ስብሐቲሁ።</l>
                  <l n="11">
                     <ref target="http://classic.net.bible.org/verse.php?book=2Pe&amp;chapter=2&amp;verse=11"/>ዘውእቱ፡ ኀበ፡ መላእክት፡ እለ፡ ልዑላን፡ እሙንቱ፡ እምኔሆሙ፡ በኀይል፡ ወበጽንዕ። ወኢይክሉ፡ ተዐግሦ፡ ከመ፡ ያብጽሑ፡ ላዕሌሆሙ፡ ደይነ፡ ፅርፈቶሙ።</l>
                  <l n="12">
                     <ref target="http://classic.net.bible.org/verse.php?book=2Pe&amp;chapter=2&amp;verse=12"/>ውእቶሙኬ፡ ከመ፡ እንስሳ፡ ዘአልቦ፡ ቃል፡ ዘይትወለድ፡ ለሙስና፡ ወለተሠርዎ። እስመ፡ ይፀርፉ፡ ላዕለ፡ ዘኢየአምሩ፡ ለሕርትምናሆሙ። ወሎሙ፡ በሙስናሆሙ፡ ዐስበ፡ ዐመፃ።</l>
                  <l n="13">
                     <ref target="http://classic.net.bible.org/verse.php?book=2Pe&amp;chapter=2&amp;verse=13"/>ወአስተሐወዝዋ፡ ለተደልዎ፡ ስታየ፡ ዕለቶሙ። ወይበልዑ፡ እንዘ፡ ሕብቁቃን፡ ወርኩሳን፡ እለ፡ ኢይጸግቡ። ወይትጐሐለዉ፡ በፍቅሮሙ፡ ወይትሜክሑ፡ ለቢጾሙ፡ ከመ፡ ዘሠናይ፡ ምግባሮሙ።</l>
                  <l n="14">
                     <ref target="http://classic.net.bible.org/verse.php?book=2Pe&amp;chapter=2&amp;verse=14"/>ወምሉእ፡ ውስተ፡ አዕይንቲሆሙ፡ ዝሙት። ወኀጢአት፡ እንተ፡ አልባቲ፡ ዘይገሀግሃ። ወያደነግፁ፡ ነፍሰ፡ ሰብእ፡ እለ፡ ስጡሕ፡ ልቦሙ፡ ወትዕግልት፡ ምግባሮሙ። ወየኀድጉ፡ መርገመ፡ ለውሉዶሙ።</l>
                  <l n="15">
                     <ref target="http://classic.net.bible.org/verse.php?book=2Pe&amp;chapter=2&amp;verse=15"/>ወስሕትዋ፡ ለፍኖተ፡ ጽድቅ። ወተለውዋ፡ ለፍኖተ፡ በለዓም፡ ወልደ፡ ባሶር፡ ዘአፍቀራ፡ ለዐስበ፡ ዐመፃ።</l>
                  <l n="16">
                     <ref target="http://classic.net.bible.org/verse.php?book=2Pe&amp;chapter=2&amp;verse=16"/>ወተዛለፎ፡ ለበለዓም፡ በኀጢአቱ። ዘኢይነብብ፡ አድግ፡ በቃለ፡ ዕጓለ፡ እመሕያው፡ ተናገረ። ወከልኦ፡ ለነቢይ፡ ዕበዲሁ።</l>
                  <l n="17">
                     <ref target="http://classic.net.bible.org/verse.php?book=2Pe&amp;chapter=2&amp;verse=17"/>እሉ፡ እሙንቱ፡ ዐዘቅት፡ ንፅፍት፡ ወጊሜ፡ ዘነፋስ፡ ይዘርዎ። እለ፡ ለደይነ፡ ጽልመት፡ ዘለዓለም፡ የዐቅብዎሙ።</l>
                  <l n="18">
                     <ref target="http://classic.net.bible.org/verse.php?book=2Pe&amp;chapter=2&amp;verse=18"/>እስመ፡ ዐበይተ፡ ጌጋይ፡ ነበቡ፡ ወያደነግፁ፡ ነፍሰ፡ ሰብእ፡ በእንተ፡ ፍትወተ፡ ዝሙቶሙ፡ ዘሥጋሆሙ። ሰብእ፡ እለ፡ ኅዳጠ፡ አምሠጡ፡ ወገብኡ፡ ውስተ፡ ጌጋይ።</l>
                  <l n="19">
                     <ref target="http://classic.net.bible.org/verse.php?book=2Pe&amp;chapter=2&amp;verse=19"/>እለ፡ ሕገ፡ ግዕዛን፡ ተምህሩ፡ ወለሊሆሙኒ፡ ቅኑያን፡ ለሕርትምና። እስመ፡ ኵሉ፡ ለዘተአዘዘ፡ ውእቱ፡ ይትቀነይ።</l>
                  <l n="20">
                     <ref target="http://classic.net.bible.org/verse.php?book=2Pe&amp;chapter=2&amp;verse=20"/>እስመ፡ ጐዩ፡ እምኀጢአቱ፡ ለዝንቱ፡ ዓለም። በአእምሮቱ፡ ለእግዚእነ፡ ወመድኀኒነ፡ ኢየሱስ፡ ክርስቶስ። ወገብኡ፡ ዳግመ፡ ወተጸፍሩ፡ ወተቀነዩ፡ ሎቱ። ወይከውኖሙ፡ ደኃሪ፡ ጌጋዮሙ፡ እምነ፡ ቀዲሙ፡ ዘየአክዮሙ።</l>
                  <l n="21">
                     <ref target="http://classic.net.bible.org/verse.php?book=2Pe&amp;chapter=2&amp;verse=21"/>እምኀየሶሙ፡ ሶበ፡ ኢያእመርዋ፡ ለፍኖተ፡ ጽድቅ፡ እምያእምርዋ፡ ወይግብኡ፡ ድኅሬሆሙ። እምእንተ፡ ተውህበት፡ ሎሙ፡ ትእዛዝ፡ ቅድስት።</l>
                  <l n="22">
                     <ref target="http://classic.net.bible.org/verse.php?book=2Pe&amp;chapter=2&amp;verse=22"/>ወበጽሐቶሙ፡ አምሳል፡ እንተ፡ መሰሉ፡ በጽድቅ፡ እንተ፡ ይቤ። ከልብ፡ ገብአ፡ ዲበ፡ ቅያኡ፡ ወሐራውያኒ፡ ተኀፂባ፡ ገብአት፡ ዲበ፡ ጸብር።</l>
               </ab>
            </div>
            <div type="textpart" subtype="chapter" n="3" xml:id="ch3">
               <label>ምዕራፍ 3</label>
               <ab>
                  <l>አዘክሮ፡ ቃለ፡ ነቢያት፡ ወትእዛዘ፡ እግዚእነ</l>
                  <l n="1">
                     <ref target="http://classic.net.bible.org/verse.php?book=2Pe&amp;chapter=3&amp;verse=1"/>ወዛቲ፡ ይእቲ፡ አኀውየ፡ ዳግሚትየ፡ ጸሐፍኩ፡ ለክሙ፡ መጽሐፈ። ከመ፡ አንሥእክሙ፡ በዘክሮ፡ ወትዕቀብዋ፡ በልብክሙ፡ ለጽድቅ።</l>
                  <l n="2">
                     <ref target="http://classic.net.bible.org/verse.php?book=2Pe&amp;chapter=3&amp;verse=2"/>ወከመ፡ ትዘከሩ፡ ቃለ፡ ነቢያት፡ ቀደምት፡ ቅዱሳን፡ ዘይቤሉ። ወትእዛዘ፡ እግዚእነ፡ ወመድኀኒነ፡ ኢየሱስ፡ ክርስቶስ፡ ዘአዘዘ፡ ለነ፡ ለሐዋርያት።</l>
                  <l n="3">
                     <ref target="http://classic.net.bible.org/verse.php?book=2Pe&amp;chapter=3&amp;verse=3"/>ወዘንተኒ፡ ቅድሙ፡ አእምሮ። ከመ፡ ሀለዎሙ፡ ይምጽኡ፡ በደኃሪ፡ መዋዕል፡ መስተአብዳን፡ ለአስተዐብዶ። እለ፡ የሐውሩ፡ በፍትወተ፡ ልቦሙ፡ ወይብሉ። አይቴ፡ ውእቱ፡ ቃሉ፡ ዘይቤ፡ ከመ፡ ሀለዎ፡ ይምጻእ።</l>
                  <l n="4">
                     <ref target="http://classic.net.bible.org/verse.php?book=2Pe&amp;chapter=3&amp;verse=4"/>ናሁ፡ እመሰ፡ አበዊነ፡ ቀደምት፡ ሞቱ። እስመ፡ ኵሉ፡ ግብር፡ ሀለወ፡ በከመ፡ ሀሎ፡ እምፍጥረተ፡ ዓለም።</l>
                  <l n="5">
                     <ref target="http://classic.net.bible.org/verse.php?book=2Pe&amp;chapter=3&amp;verse=5"/>ወኢያእመርዎ፡ ለዝንቱ፡ ከመ፡ ሰማያትኒ፡ ተፈጥራ፡ እምትካት። ወምድርኒ፡ እምነ፡ ማይ፡ ወበማይ፡ ጸንዐት፡ በቃለ፡ እግዚአብሔር።</l>
                  <l n="6">
                     <ref target="http://classic.net.bible.org/verse.php?book=2Pe&amp;chapter=3&amp;verse=6"/>ወዓለመ፡ ትካትኒ፡ ቦቱ፡ አጥፍአ፡ በማየ፡ አይኅ።</l>
                  <l n="7">
                     <ref target="http://classic.net.bible.org/verse.php?book=2Pe&amp;chapter=3&amp;verse=7"/>ወይእዜኒ፡ ሰማይ፡ ወምድር፡ በውእቱ፡ ቃል፡ ዝጉባን፡ ወዕቁባን፡ እሙንቱ። እስከ፡ ዕለተ፡ ደይን፡ ወድምሳሴ፡ ኃጥኣን፡ ሰብእ።</l>
                  <l n="8">
                     <ref target="http://classic.net.bible.org/verse.php?book=2Pe&amp;chapter=3&amp;verse=8"/>ወዘንተ፡ ባሕቱ፡ ኢትርስዑ፡ አኀዊነ። እስመ፡ አሐቲ፡ ዕለት፡ በኀበ፡ እግዚአብሔር፡ ከመ፡ ዐሠርቱ፡ ምእት፡ ዓመት። ወዐሠርቱ፡ ምእት፡ ዓመት፡ ከመ፡ አሐቲ፡ ዕለት።</l>
                  <l n="9">
                     <ref target="http://classic.net.bible.org/verse.php?book=2Pe&amp;chapter=3&amp;verse=9"/>ኢያጐነዲ፡ እግዚአብሔር፡ ቃለ፡ ዘነበበ። እስመ፡ ቦ፡ እለ፡ ይብሉ፡ ከመ፡ ይጐነዲ፡ ወባሕቱ፡ ይትዔገሥ፡ በእንቲኣሆሙ። እስመ፡ ኢይፈቅድ፡ መነሂ፡ ያማስን፡ አላ፡ ይነስሑ፡ ለኵሉ፡ ሰብእ፡ ያርሕብ።</l>
                  <l>በእንተ፡ ዕለተ፡ እግዚአብሔር</l>
                  <l n="10">
                     <ref target="http://classic.net.bible.org/verse.php?book=2Pe&amp;chapter=3&amp;verse=10"/>ወዕለቱሰ፡ ለእግዚአብሔር፡ ግብተ፡ ትመጽእ። ከመ፡ ሰራቂ፡ እንተ፡ ባቲ፡ ሰማያትኒ፡ ይትረኀዋ፡ ወይሴስላ። ወኵሉ፡ ፍጥረት፡ ዘቀዲሙ፡ በውዕየተ፡ እሳት፡ ይትመሰው። ወምድርኒ፡ ወኵሉ፡ ዘላዕሌሃ፡ ግብር፡ ይውዒ።</l>
                  <l n="11">
                     <ref target="http://classic.net.bible.org/verse.php?book=2Pe&amp;chapter=3&amp;verse=11"/>ወዝንቱ፡ ኵሉ፡ ተመሲዎ፡ ጐጕኡ። ከመ፡ ተሀልዉ፡ በምግባር፡ ቅዱስ፡ ዘጽድቅ።</l>
                  <l n="12">
                     <ref target="http://classic.net.bible.org/verse.php?book=2Pe&amp;chapter=3&amp;verse=12"/>እንዘ፡ ትሴፈዉ፡ ዕለተ፡ ምጽአቱ፡ ለእግዚአብሔር። እንተ፡ ባቲ፡ ሰማያትኒ፡ ይረስና፡ ወይትመሰዋ። ወኵሉ፡ ፍጥረት፡ ይውዒ፡ ወይትመሰው።</l>
                  <l n="13">
                     <ref target="http://classic.net.bible.org/verse.php?book=2Pe&amp;chapter=3&amp;verse=13"/>ሐዳሳተ፡ ሰማያተ፡ ወሐዳሰ፡ ምድረ፡ ንሴፎ፡ ዘውስቴቶን፡ የኀድር፡ ጽድቅ።</l>
                  <l n="14">
                     <ref target="http://classic.net.bible.org/verse.php?book=2Pe&amp;chapter=3&amp;verse=14"/>ወይእዜኒ፡ አኀውየ፡ ዘንተ፡ እንዘ፡ ትሴፈዉ። ጐጕኡ፡ ይርከብክሙ፡ ዘእንበለ፡ ርስሐት፡ ወዘእንበለ፡ ጌጋይ፡ እንዘ፡ ትሰነአዉ።</l>
                  <l n="15">
                     <ref target="http://classic.net.bible.org/verse.php?book=2Pe&amp;chapter=3&amp;verse=15"/>ወትዕግሥቱሰ፡ ለእግዚእነ፡ የሀብክሙ፡ መድኀኒተ። በከመ፡ እኁነ፡ ጳውሎስ፡ ዘናፈቅር፡ ጸሐፈ፡ ለክሙ። በእንተ፡ ዘወሀቦ፡ እግዚአብሔር፡ ጥበበ።</l>
                  <l n="16">
                     <ref target="http://classic.net.bible.org/verse.php?book=2Pe&amp;chapter=3&amp;verse=16"/>ዘከመ፡ ሀሎ፡ ውስተ፡ ኵሉ፡ መጻሕፍቲሁ፡ ዘነበበ፡ ውስቴቶን፡ በእንቲኣሁ፡ ለዝንቱ። ወዘሰ፡ ነበቡ፡ እሙራን፡ ሰብእ፡ እለ፡ ይሌብውዎ። ወእለሰ፡ አልቦሙ፡ ትምህርት፡ እለ፡ ኢለበዉ፡ ይመይጥዎ፡ ለቃለ፡ መጽሐፍ። ከመ፡ ሜጥዎን፡ ለብዙኃት፡ መጻሕፍት፡ ለግዕዞሙ፡ ወያማስኑ።</l>
                  <l>በእንተ፡ ተዐቅቦ፡ እምስሒት</l>
                  <l n="17">
                     <ref target="http://classic.net.bible.org/verse.php?book=2Pe&amp;chapter=3&amp;verse=17"/>ወአንትሙሰ፡ አኀዊነ፡ አቅድሙ፡ አእምሮ። ወተዐቀቡ፡ ከመ፡ ኢትስሐቱ፡ በዘኢይበቊዕ፡ ትምህርት። ከመ፡ ኢትደቁ፡ እምነ፡ ምጽናዕክሙ።</l>
                  <l n="18">
                     <ref target="http://classic.net.bible.org/verse.php?book=2Pe&amp;chapter=3&amp;verse=18"/>ተባዝኁ፡ በእግዚእነ፡ ወበአኰቴቱ፡ ለኢየሱስ፡ ክርስቶስ፡ መድኀኒነ፡ ወእግዚአብሔር፡ አብ። ዘሎቱ፡ ስብሐት፡ ይእዜኒ፡ ወዘልፈኒ፡ ወለዓለመ፡ ዓለም፡ አሜን።</l>
               </ab>
            </div>
         </div>
      </body>
   </text>
</TEI>