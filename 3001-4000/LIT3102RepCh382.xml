<?xml version="1.0" encoding="UTF-8"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
schematypens="http://relaxng.org/ns/structure/1.0"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0" type="work" xml:lang="en" xml:id="LIT3102RepCh382">
   <teiHeader xml:base="https://betamasaheft.eu/">
      <fileDesc>
         <titleStmt>
            <title xml:id="t1">Hymn to Jesus Christ</title>
            <title xml:id="t2" xml:lang="gez">መልክአ፡ መስቀል፡</title>
            <title corresp="#t2" xml:lang="gez" type="normalized">Malkǝʾa Masqal</title>
            <title corresp="#t2" xml:lang="en">Image of the Cross</title>
            <editor role="generalEditor" key="AB"/>
            <funder>Akademie der Wissenschaften in Hamburg</funder>
         </titleStmt>
         <publicationStmt>
            <authority>Hiob-Ludolf-Zentrum für Äthiopistik</authority>
            <publisher>Die Schriftkultur des christlichen Äthiopiens und Eritreas: Eine multimediale Forschungsumgebung / Beta maṣāḥǝft</publisher>
            <pubPlace>Hamburg</pubPlace>
            <availability>
               <licence target="http://creativecommons.org/licenses/by-sa/4.0/">
                  
                                    This file is licensed under the Creative Commons
                                    Attribution-ShareAlike 4.0. 
               </licence>
            </availability>
         </publicationStmt>
         <sourceDesc>
            <p>Work of the literatures of Ethiopia and Eritrea</p>
         </sourceDesc>
         
      </fileDesc>
      <encodingDesc>
         <xi:include xmlns:xi="http://www.w3.org/2001/XInclude" href="https://raw.githubusercontent.com/BetaMasaheft/Documentation/master/prefixDef.xml">
            <xi:fallback>
               <p>Definitions of prefixes used.</p>
            </xi:fallback>
         </xi:include>
      </encodingDesc>
      <profileDesc>
         <langUsage><language ident="en">English</language><language ident="gez">Gǝʿǝz</language></langUsage>
         <textClass>
            <keywords scheme="#ethioauthlist">
               <term key="Poetry"/>
               <term key="ChristianLiterature"/>
            </keywords>
         </textClass>
      </profileDesc>
      <revisionDesc>
         <change who="PL" when="2016-07-26">Created XML record from Ethio authority google spreadsheet</change>
         <change who="MV" when="2017-02-17">Added keywords and incipit</change>
         <change who="ES" when="2025-01-10">Added text from A. Dickinson's database</change>
      </revisionDesc>
   </teiHeader>
   <text xml:base="https://betamasaheft.eu/">
      <body>
         <div type="bibliography">
            <listRelation>
               <relation name="skos:exactMatch" active="LIT3102RepCh382" passive="https://w3id.org/malke/3102/"></relation>
               <relation name="ecrm:P129_is_about" active="LIT3102RepCh382" passive="PRS5684JesusCh"></relation>
            </listRelation>
            <listBibl type="editions">
               <bibl><ptr target="bm:MgWebsite"/></bibl>
               <bibl>
                  <ptr target="bm:Chaine1913Rep"/>
                  <citedRange unit="item">382</citedRange>
               </bibl>
            </listBibl>
         </div>
         <div type="edition" xml:lang="gez">
            <div type="textpart" xml:id="malke">
               <lg type="stanza" n="1">
                  <l n="1">ክርስቶስ፡ አምላኪየ፡ ወተስፋየ፡ አንተ፨</l>
                  <l n="2">ወእግዝእትየ፡ ማርያም፡ ትስአል፡ ሊተ፨</l>
                  <l n="3">እምዘ፡ ሐለይኩ፡ ብዙኅ፡ እስከ፡ እጽሕፍ፡ ንስቲተ፨</l>
                  <l n="4">ከመ፡ ይትኀፈር፡ ርእዮ፡ ድርሳነ፡ መስቀልከ፡ ዘንተ፨</l>
                  <l n="5">ዘመንፈሰ፡ ቃል፡ ያጠፍእ፡ ወያሜንን፡ ትንቢተ፨</l>
               </lg>
               <lg type="stanza" n="2">
                  <l n="1">በእንተ፡ ሞገሱ፡ ለመስቀልከ፡ ዘተሳተፈ፨</l>
                  <l n="2">በለኒ፡ ክርስቶስ፡ እንዘ፡ ትከሥት፡ አፈ፨</l>
                  <l n="3">እምትትፈሣሕ፡ በብዕል፡ እንተ፡ ያፈጥን፡ ኀሊፈ፨</l>
                  <l n="4">ተፈሣሕሰ፡ ወተኀሠይ፡ ዘልፈ፨</l>
                  <l n="5">እስመ፡ በሰማይ፡ ስምከ፡ ተጽሕፈ፨</l>
               </lg>
               <lg type="stanza" n="3">
                  <l n="1">ሰላም፡ ለሞገስከ፡ ዘኢየኀብር፡ ግዕዘ፨</l>
                  <l n="2">ምስለ፡ ግዕዘ፡ ባዕዳን፡ ዕፀው፡ እለ፡ ይወልዱ፡ ነቀዘ፨</l>
                  <l n="3">ለጽሒፈ፡ መስቀል፡ ማሕሌተከ፡ ሐዋዘ፨</l>
                  <l n="4">ብርዐ፡ ወቀለመ፡ እዴየ፡ አኀዘ፨</l>
                  <l n="5">ሶበ፡ ከመ፡ ንጉሥ፡ ኪያየ፡ ጻሕቀ፡ ልብየ፡ አዘዘ፨</l>
               </lg>
               <lg type="stanza" n="15">
                  <l n="1">ሰላም፡ ለሞገስከ፡ ዘአስተርአየ፡ ዕበያ፨</l>
                  <l n="2">በቅድመ፡ ሰብአ፡ ፅርዕ፡ ወግብጽ፡ ወቅድመ፡ ሰብአ፡ ሮም፡ ወአፍራግያ፨</l>
                  <l n="3">ዕፀ፡ ለውዝ፡ መስቀል፡ ዘኢይትማሰለከ፡ ዕፀ፡ ኢጡያ፨</l>
                  <l n="4">ሃሌ፡ ሉያ፡ ሃሌ፡ ሉያ፡ ሃሌ፡ ሉያ፨</l>
                  <l n="5">እስከ፡ ትቤ፡ ንግሥት፡ ታውዶክስያ፨</l>
               </lg>
               <lg type="stanza" n="16">
                  <l n="1">ሰላም፡ ለሞገስከ፡ ዘነኪር፡ ግብሩ፨</l>
                  <l n="2">እሞገሰ፡ ነቢይ፡ ሙሴ፡ ወለአሮን፡ እምነ፡ ክብሩ፨</l>
                  <l n="3">ንጉሠ፡ ዕፀዋት፡ መስቀል፡ እለ፡ ኪያከ፡ ነጸሩ፨</l>
                  <l n="4">ለሳብዕ፡ ወርኅ፡ አመ፡ ዓሡሩ፨</l>
                  <l n="5">በጸናጽል፡ ፍጹመ፡ ዘመሩ፨</l>
               </lg>
               <lg type="stanza" n="17">
                  <l n="1">ሰላም፡ ለሞገስከ፡ ዘያስተፌሥሕ፡ እምወይን፨</l>
                  <l n="2">ወዘያጸንዕ፡ እምእክል፡ ኀይለ፡ ድኩማን፨</l>
                  <l n="3">እሴፈወከ፡ መስቀል፡ ማዕተበ፡ ኪዳን፨</l>
                  <l n="4">ከመ፡ ንርከብ፡ መክፈልተ፡ ወርስተ፡ ውስተ፡ በአቶሙ፡ ለቅዱሳን፨</l>
               </lg>
               <lg type="stanza" n="18">
                  <l n="1">ሰላም፡ ሰላም፡ ለሞገስከ፡ ዘይሤኒ፨</l>
                  <l n="2">እሞገሰ፡ ቄድሮስ፡ ወዕፀ፡ አቃኒ፨</l>
                  <l n="3">ረድኤተ፡ ቈስጠንጢኖስ፡ መስቀል፡ ወዘወላዲቱ፡ እሌኒ፨</l>
                  <l n="4">ጽብኦሙ፡ ለጸላእትየ፡ እለ፡ ይጽብኡኒ፨</l>
                  <l n="5">ከመ፡ ጸባእኮ፡ ለፈርዖን፡ በጣኒ፨</l>
               </lg>
               <lg type="stanza" n="24">
                  <l n="1">ሰላም፡ ለሞገስከ፡ እንተ፡ ነጸሮ፡ ወንዕዶ፨</l>
                  <l n="2">ዐርከ፡ ገጣሪ፡ አብርሃም፡ በዕለተ፡ ሦዐ፡ ወልዶ፨</l>
                  <l n="3">ተቅዋመ፡ ማኅቶቱ፡ መስቀል፡ ለዘካርያስ፡ ዘሐዶ፨</l>
                  <l n="4">ዘክሕደ፡ ኪያከ፡ ሶበ፡ ምክረ፡ ሰይጣን፡ አዕበዶ፨</l>
                  <l n="5">በሥላሴሁ፡ ለክርስቶስ፡ ክሕዶ፨</l>
               </lg>
               <lg type="stanza" n="25">
                  <l n="1">ሰላም፡ ለሞገስከ፡ ማኅበረ፡ እስራኤል፡ በኍልቍ፨</l>
                  <l n="2">እንተ፡ ነጸርዎ፡ በወርኀ፡ ኃምስ፡ ኵርያቍ፨</l>
                  <l n="3">ዕፀ፡ ሥን፡ መስቀል፡ ቢጸ፡ ሰንሰሪቍ፨</l>
                  <l n="4">ይሤኒ፡ ሞገስከ፡ እምዕፀ፡ ጳውቄና፡ ወህቍ፨</l>
                  <l n="5">እምነ፡ አእባን፡ ከመ፡ ይሤኒ፡ ዕንቍ፨</l>
               </lg>
               <lg type="stanza" n="30">
                  <l n="1">ሰላም፡ ለሞገስከ፡ ዘእግዚአብሔር፡ አዕበዮ፨</l>
                  <l n="2">ኀበ፡ ኢይበጽሕ፡ እግረ፡ ኀልዮ፨</l>
                  <l n="3">ዕፀ፡ መድኃኒት፡ ወቤዛ፡ መስቀል፡ ዘቀራንዮ፨</l>
                  <l n="4">ረድኤትከ፡ ያስተርኢ፡ ከመ፡ ለዳዊት፡ ተርእዮ፨</l>
                  <l n="5">በዓመተ፡ ሞተ፡ ውስተ፡ ጸብእ፡ ኦርዮ፨</l>
               </lg>
               <lg type="stanza" n="31">
                  <l n="1">ሰላም፡ ለሞገስከ፡ በአምሳለ፡ ሥሙር፡ ወልታ፨</l>
                  <l n="2">ዘይኬልላ፡ በስብሐት፡ ለለ፡ ይጸብሕ፡ ሳኒታ፨</l>
                  <l n="3">ያፈቅረከ፡ ልብየ፡ መስቀል፡ ዘጎልጎታ፨</l>
                  <l n="4">ከመ፡ ያፈቅሮን፡ ክርስቶስ፡ ለአሐተ፡ አልዐዛር፡ መንታ፨</l>
                  <l n="5">ዘአስማቲሆን፡ ማርያ፡ ወማርታ፨</l>
               </lg>
               <lg type="stanza" n="34">
                  <l n="1">ሰላም፡ ለሞገስከ፡ ዘእደ፡ ሳሙኤል፡ ገለፋ፨</l>
                  <l n="2">መልዕልተ፡ አቤኔዜር፡ እብነ፡ መሴፋ፨</l>
                  <l n="3">መስቀለ፡ ኢየሱስ፡ ክርስቶስ፡ ሞገሰ፡ መስቀሉ፡ ለኬፋ፨</l>
                  <l n="4">ኢያጠፍእዋ፡ እምኅሊናየ፡ ማያተ፡ አቦና፡ ወፈርፋ፨</l>
                  <l n="5">በላህበ፡ ፍቅርከ፡ ዘእሳት፡ ክንፋ፨</l>
               </lg>
               <lg type="stanza" n="35">
                  <l n="1">ሰላም፡ ለሞገስከ፡ ወለክብርከ፡ ሱታፉ፨</l>
                  <l n="2">ዘአስተብፅዖ፡ ጳውሎስ፡ መምህረ፡ ቂልቅያ፡ ወጳፉ፨</l>
                  <l n="3">ኪያከ፡ መስቀል፡ ለመልክአ፡ ብእሲ፡ በጽንፉ፨</l>
                  <l n="4">ሶበ፡ ይኔጽር፡ ሰይጣን፡ ከመ፡ የሐምም፡ ለዝሉፉ፨</l>
                  <l n="5">በሲኖዶሶሙ፡ ሐዋርያት፡ ጸሐፉ፨</l>
               </lg>
               <lg type="stanza" n="36">
                  <l n="1">ሰላም፡ ሰላም፡ ለሞገስከ፡ ኮቶሊካ፨</l>
                  <l n="2">እምኀያላነ፡ ሞት፡ ወሲኦል፡ እንተ፡ ትትካፈል፡ ምህርካ፨</l>
                  <l n="3">ጸግወኒ፡ መስቀል፡ እንዘ፡ ትብል፡ ህንካ፨</l>
                  <l n="4">ሞገስከ፡ ሞገሰ፡ ጽድቅ፡ ወረድኤትከ፡ ተውሳካ፨</l>
                  <l n="5">ለቀትረ፡ ሕይወትየ፡ ዛቲ፡ ቅድመ፡ ይብጻሕ፡ ሰርካ፨</l>
               </lg>
               <lg type="stanza" n="37">
                  <l n="1">ሰላም፡ ለሞገስከ፡ ለእግዚአብሔር፡ ዐተባ፨</l>
                  <l n="2">ለዘመነ፡ ትንቢት፡ ዐባይ፡ በዕለተ፡ ተፈጸመ፡ ምግባ፨</l>
                  <l n="3">በዓርበ፡ ፋሲካ፡ መስቀል፡ አመ፡ ቆምከ፡ ውስተ፡ መርኅባ፨</l>
                  <l n="4">በከየት፡ ፈድፋደ፡ ምስለ፡ እስራኤል፡ ሕዝባ፨</l>
                  <l n="5">ርስተ፡ ኃጢአት፡ ዘስማ፡ ሐሊባ፨</l>
               </lg>
               <lg type="stanza" n="38">
                  <l n="1">ሰላም፡ ሰላም፡ ለሞገስከ፡ እብላ፨</l>
                  <l n="2">እሞገሰ፡ ጻድቃን፡ ኵሉ፡ ዘእግዚአብሔር፡ አልዐላ፨</l>
                  <l n="3">ኦመስቀል፡ ዕፀ፡ ፍሥሓ፡ ወተድላ፨</l>
                  <l n="4">መነኑከ፡ እፎ፡ ከመ፡ ይሜንኑ፡ ገደላ፨</l>
                  <l n="5">ቀተልተ፡ ነቢያት፡ ሐሊባ፡ ወሐላ፨</l>
               </lg>
               <lg type="stanza" n="39">
                  <l n="1">ሰላም፡ ለሞገስከ፡ ለገራህተ፡ ዓለም፡ በምልኡ፨</l>
                  <l n="2">በአምሳለ፡ ኅጠት፡ ዘልህቀ፡ ወዘተለዐለ፡ ዘርኡ፨</l>
                  <l n="3">ዕፀ፡ ቅድሳት፡ መስቀል፡ ለቍርባነ፡ ወንጌል፡ ምሥዋዑ፨</l>
                  <l n="4">ጥቀ፡ ገፍዕዎሙ፡ ለእለ፡ ኪያከ፡ ገፍዑ፨</l>
                  <l n="5">አስባስያኖስ፡ ወጢጦስ፡ ካልኡ፨</l>
               </lg>
               <lg type="stanza" n="52">
                  <l n="1">ሰላም፡ ለሞገስከ፡ በሠርቀ፡ ወርኀ፡ ጽርዕ፡ ኤጳፍሊ፨</l>
                  <l n="2">ዘእግዚአብሔር፡ ይቤላ፡ ብሔረ፡ ግብጽ፡ ፍክሊ፨</l>
                  <l n="3">በትረ፡ ኀይል፡ መስቀል፡ ሞገሰ፡ ዐዚዝ፡ ቴዎፍሊ፨</l>
                  <l n="4">ሠርዎሙ፡ ለአፅራርየ፡ እንበለ፡ ትፍልጥ፡ ወትፍሊ፨</l>
                  <l n="5">በከመ፡ ሠረውዎ፡ ምስለ፡ ወልዱ፡ ለሳኦል፡ ኢሎፍሊ፨</l>
               </lg>
               <lg type="stanza" n="53">
                  <l n="1">ሰላም፡ ለሞገስከ፡ ዘኢይፌጽሞ፡ ፍካሬ፨</l>
                  <l n="2">ከመ፡ ሱራሬሃ፡ ሐዋዝ፡ ለዐባይ፡ ድብታሬ፨</l>
                  <l n="3">ሠናየ፡ መዐዛ፡ መስቀል፡ እመዐዛ፡ ቀንሞስ፡ ወዕፀ፡ ፐፒሬ፨</l>
                  <l n="4">አህጕሎሙ፡ ለአፅራርየ፡ እንተ፡ ኢያድምዑ፡ ኅሬ፨</l>
                  <l n="5">ከመ፡ እስራኤል፡ ተሀጕሉ፡ በካሕዱ፡ ለቆሬ፨</l>
               </lg>
               <lg type="stanza" n="68">
                  <l n="1">ሰላም፡ ለሞገስከ፡ በስብሐተ፡ አፍአ፡ ወውሣጤ፨</l>
                  <l n="2">እምኀበ፡ መላእክት፡ አእላፍ፡ ዘይሴባሕ፡ በፊልሙንጤ፨</l>
                  <l n="3">ዕፀ፡ ፋሲካ፡ መስቀል፡ ሞገሰ፡ በዓላት፡ ጰንጠቈስጤ፨</l>
                  <l n="4">ይሤኒ፡ ሥነ፡ ሞገስከ፡ እምሥነ፡ ዕንቍ፡ አካጤ፨</l>
                  <l n="5">ወእምሥነ፡ ሐዋዝ፡ ዕፀ፡ ትንቢት፡ ዘስሙ፡ ኤላጤ፨</l>
               </lg>
               <lg type="stanza" n="69">
                  <l n="1">ሰላም፡ ለሞገስከ፡ ለእሌኒ፡ ዘአጽሀቃ፨</l>
                  <l n="2">እስከ፡ ረከበተከ፡ መስቀል፡ ተነ፡ ጢስ፡ ዕጣን፡ ኀበ፡ አጠየቃ፨</l>
                  <l n="3">ወማዕተበ፡ አርባዕ፡ ከዋክብት፡ ጽላሎተ፡ ዚአከ፡ ማእከለ፡ ጣቃ፨</l>
                  <l n="4">ቈስጠንጢኖስ፡ ርእየ፡ ነዊሞ፡ ለማየ፡ ባዶስ፡ በሐይቃ፨</l>
                  <l n="5">ምስለ፡ ዘላዕሌሆን፡ መጽሐፍ፡ እንተ፡ ይብል፡ ጦንጢቃ፨</l>
               </lg>
               <lg type="stanza" n="70">
                  <l n="1">ሰላም፡ ሰላም፡ ለሞገስከ፡ ትሩፍ፨</l>
                  <l n="2">እሞገሰነገድ፡ ዘቦኡ፡ ባሕረ፡ ሳፍ፨</l>
                  <l n="3">በአምሳለ፡ ዚአከ፡ መስቀል፡ ተንከተመ፡ ሰኑይ፡ አጽዳፍ፨</l>
                  <l n="4">በርእስ፡ ወበዘነብ፡ ወክልኤ፡ አክናፍ፨</l>
                  <l n="5">እንበለ፡ ይትመስቀል፡ ኢይሰርር፡ ዖፍ፨</l>
               </lg>
               <lg type="stanza" n="71">
                  <l n="1">ሰላም፡ ለሞገስከ፡ ዘኢይትዔረዮ፡ ሐኖስ፨</l>
                  <l n="2">ወዘየሐፅፅ፡ ቅድሜሁ፡ ባሕረ፡ ውቅያኖስ፨</l>
                  <l n="3">ኢይትማሰለከ፡ መስቀል፡ ጽጌ፡ ሴፎኖስ፨</l>
                  <l n="4">ወዘይሄሉ፡ ካዕበ፡ ላዕለ፡ ደብረ፡ ራእይ፡ ማኖስ፨</l>
                  <l n="5">ምሥⷃዐ፡ በግዕ፡ እሑር፡ ዕፀ፡ ሥን፡ አብኖስ፨</l>
               </lg>
               <lg type="stanza" n="72">
                  <l n="1">ሰላም፡ ለሞገስከ፡ ዘእግዚአብሔር፡ ባረኮ፨</l>
                  <l n="2">በከመ፡ ዜነዉነ፡ ዜና፡ እለ፡ ርእዩ፡ ሕዝበ፡ አምልኮ፨</l>
                  <l n="3">እንዘ፡ በአየራት፡ ትቀውም፡ መስቀለ፡ አምላክ፡ እንበለ፡ አስምኮ፨</l>
                  <l n="4">በደሴተ፡ ቆጵሮስ፡ ዘየዐውዳ፡ ባሕረ፡ ኢያሪኮ፨</l>
                  <l n="5">ታስተርኢ፡ እስከ፡ ዮም፡ ወትሴወር፡ አኮ፨</l>
               </lg>
               <lg type="stanza" n="73">
                  <l n="1">ሰላም፡ ሰላም፡ ለሞገስከ፡ መራን፨</l>
                  <l n="2">ዘይነብር፡ ቦቱ፡ ሞገሰ፡ መስቀል፡ ብርሃን፨</l>
                  <l n="3">ይደልወከ፡ መስቀል፡ ጠረጴዛ፡ ክርስቶስ፡ ቍርባን፨</l>
                  <l n="4">እምአፈ፡ እሊአከ፡ ኵሉ፡ በውስተ፡ ኵሉ፡ መካን፨</l>
                  <l n="5">ስብሐት፡ ወክብር፡ ወሰጊድ፡ ወአሚን፨</l>
                  <l n="6">ለዓለም፡ ወለዓለመ፡ ዓለም፡ አሜን፨</l>
               </lg>
            </div>
         </div>
         
      </body>
   </text>
</TEI>