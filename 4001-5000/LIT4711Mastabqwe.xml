<?xml version="1.0" encoding="UTF-8"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng"
schematypens="http://relaxng.org/ns/structure/1.0"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng"
type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="LIT4711Mastabqwe" xml:lang="en" type="work">
    <teiHeader xml:base="https://betamasaheft.eu/">
        <fileDesc>
            <titleStmt>

                <title xml:lang="gez" xml:id="t1">መስተብቍዓን፡</title>
                <title xml:lang="gez" type="normalized" corresp="#t1">Mastabqʷǝʿān</title>
                <title corresp="#t1" xml:lang="en">Supplications</title>

                <editor role="generalEditor" key="AB"/>
                <editor key="MV"/>
                <funder>Akademie der Wissenschaften in Hamburg</funder>
            </titleStmt>
            <publicationStmt>
                <authority>Hiob-Ludolf-Zentrum für Äthiopistik</authority>
                <publisher>Die Schriftkultur des christlichen Äthiopiens und Eritreas: Eine multimediale Forschungsumgebung / Beta maṣāḥǝft</publisher>
                <pubPlace>Hamburg</pubPlace>
                <availability>
                    <licence target="http://creativecommons.org/licenses/by-sa/4.0/"> This file is
                                licensed under the Creative Commons Attribution-ShareAlike 4.0. </licence>
                </availability>
            </publicationStmt>
            <sourceDesc>
            <p>Work of the literatures of Ethiopia and Eritrea</p>
         </sourceDesc>
         <sourceDesc>
                <p/>
            </sourceDesc>
        </fileDesc>
        <encodingDesc>
            <p>A digital born TEI file</p>
        <xi:include xmlns:xi="http://www.w3.org/2001/XInclude" href="https://raw.githubusercontent.com/BetaMasaheft/Documentation/master/prefixDef.xml">
            <xi:fallback>
               <p>Definitions of prefixes used.</p>
            </xi:fallback>
         </xi:include>
      </encodingDesc>
        <profileDesc>
            <creation/>
            <abstract>
                <p>
                    The office contains prayers for the sick, the pilgrims, the rain, the fruits of the earth, the water of the rivers, the king, the sleepers, 
                    the offerers, the catechumens, the peace, the Church. Optionally, other Mastabqʷǝʿān 
                    (like <ref type="work" corresp="LIT6906MastabqMar"/>, <ref type="work" corresp="LIT6907MastabqMar"/>,
                    <ref type="work" corresp="LIT6908MastabqMarIII"/> or <ref type="work" corresp="LIT1960Mashaf#SuppMasqal"/>)
                    appear with the core of Mastabqʷǝʿān.
                    This record serves as a general record for any collection of liturgical supplications.
                </p>
            </abstract>
            <textClass>
                <keywords>
                    <term key="Liturgy"/>
                    <term key="Prayers"/>
                    <term key="ChristianLiterature"/>
                </keywords>
            </textClass>
            <langUsage><language ident="en">English</language><language ident="gez">Gǝʿǝz</language></langUsage>
        </profileDesc>
        <revisionDesc>
            <change who="MV" when="2017-09-05">Created entity</change>
            <change when="2019-03-27" who="ES">corrected title added supplications</change>
            <change when="2020-05-26" who="DR">Added text provided by Leonard Bahr</change>
            <change when="2020-06-09" who="DR">Added text provided by Leonard Bahr</change>
            <change when="2020-01-26" who="DR">Added text provided by Leonard Bahr</change>
        </revisionDesc>
    </teiHeader>
    <text xml:base="https://betamasaheft.eu/">
        <body>
            <div type="bibliography">
                <listRelation>
                    <relation name="saws:formsPartOf" active="LIT4711Mastabqwe" passive="LIT1960Mashaf"/>
                </listRelation>
                <listBibl type="editions">
                    <bibl><ptr target="bm:1957Qeddase"/></bibl>
                </listBibl>
            </div>
            <div type="edition" xml:lang="gez">
                <note>The following division into textparts and text are taken from
                    <bibl><ptr target="bm:1957Qeddase"/><citedRange>178-183</citedRange></bibl>
                    and <bibl><ptr target="bm:1957Qeddase"/><citedRange>189-192</citedRange></bibl>.</note>

                <div type="textpart" xml:id="SupplicationNight" corresp="LIT1960Mashaf#SupplicationNight">
                    <label>መስተብቍዓን፡ ዘይበቍዑ፡ ለጸሎት፡ በእንተ፡ ኵሉ፡ ግብር፡</label>
                  <ab>
 ይ፡ ካ፡ ናስተበቍዕ፡ ዘኵሎ፡ ይእኅዝ፡ እግዚአብሔር፡ አብ፡ ለእግዚእ፡ ወመድኃኒነ፡ ኢየሱስ፡ ክርስቶስ፡ እንዘ፡ ነአኵቶ፡ በኵሉ፡ ወበውስተ፡ ኵሉ፡ እስመ፡ ከደነነ፡ ወረድአነ፡ ሦቀነ፡
 ወአብጽሐነ፡ እስከ፡ ዛቲ፡ ሰዓት፡ ንስእል፡ ወናስተበቍዕ፡ ከመ፡ ተረፈ፡ ሌሊትነ፡ በኵሉ፡ ሰላም፡ ወጥዒና፡ ይረስየነ፡ ዘለምሕረት፡ ሥልጣን፡ ቦቱ፡ እግዚአብሔር፡ አምላከነ።
 ይ፡ ዲ፡ ጸልዩ።
ይ፡ ሕ፡ አቡነ፡ ዘበሰማያት።
 ይ፡ ካ፡ እግዚኦ፡ ዘኵሎ፡ ትእኅዝ፡ ንስእል፡ ወናስተበቍዕ፡ ቅዱሰ፡ ስመከ፡ ነጽር፡ ላዕሌነ፡ ወውስተ፡ ስእለትነ፡ ሕፅር፡ ሕዝበከ፡ በኃይለ፡ መላእክቲከ፡ ኵሎ፡ ሕመሜ፡ ወኵሎ፡ መንሱተ፡
 ደምስስ፡ እምላዕሌየ፡ ወእምላዕለ፡ ኵሉ፡ ሕዝብከ፡ ወተረፈ፡ ሌሊትኒ፡ በኵሉ፡ ሰላም፡ ወዳኅና፡ ጸግወነ፡ ነሀሉ፡ በክርስቶስ፡ ዘቦቱ፡ ለከ፡ ምስሌሁ፡ ወምስለ፡ ቅዱስ፡ መንፈስ፡ ስብሐት፡
 ወእኂዝ፡ ይእዜኒ፡ ወዘልፈኒ፡ ወለዓለመ፡ ዓለም።
 ይ፡ ሕ፡ አሜን።</ab>
            </div>

                    <div type="textpart" subtype="supplication" xml:id="SupplicationSick">
                        <label>በእንተ፡ ዱያን።</label>
                  <ab>
 ይ፡ ካ፡ ወካዕበ፡ ናስተበቍዖ፡ ለዘኵሎ፡ ይእኅዝ፡ እግዚአብሔር፡ አብ፡ ለእግዚእ፡ ወመድኃኒነ፡ ኢየሱስ፡ ክርስቶስ፡ በእንተ፡ ዱያን፡ አኀዊነ፡ ከመ፡ ኵሎ፡ ደዌ፡ ወኵሎ፡ ሕማመ፡ ያሰስል፡ እምኔሆሙ፡ መንፈሰ፡ ደዌ፡ ሥዒሮ፡ ሕይወተ፡ የሀቦሙ፡ ዘለኵሉ፡ ፈውስ፡ ሥልጣን፡ ቦቱ፡ እግዚአብሔር፡ አምላክነ።
 ይ፡ ዲ፡ ጸልዩ፡ በእንተ፡ ዱያን።
 ይ፡ ሕ፡ አቡነ፡ ዘበሳማያት።
 ይ፡ ካ፡ እግዚአብሔር፡ ዘኵሎ፡ ትእኅዝ፡ ንስእለከ፡ ወናስተበቍዐከ፡ ለዱያን፡ አኀው፡ ሕይወተ፡ ሎሙ፡ ጸጉ፡ መንፈሰ፡ ደዌ፡ ሠሀር፡ ኵሎ፡ ደዌ፡ ወኵሎ፡ ሕማመ፡ እምላዕሌሆሙ፡ አኅልፍ፡ ፍጡነ፡ ይርከበነ፡ ሣህልከ፡ እግዚኦ።
 ይ፡ ዲ፡ ንበል፡ ኵልነ።
 ይ፡ ሕ፡ እግዚኦ፡ ተሣሃለነ።
 ይ፡ ካ፡ መፈውሰ፡ ነፍስ፡ ወመፈውሰ፡ ሥጋ፡ ሐዋፂሃ፡ አንተ፡ ለኵላ፡ ዘሥጋ፡ ወለእለ፡ እምኀበ፡ መናፍስት፡ ርኩሳን፡ ይፄዐሩ፡ አግዕዝ፡ ለኵላ፡ ነፍስ፡ ምንድብት፡ ወጥውቀት፡ ሀብ፡ ሣኅተ፡ ወሀብ፡ ዕረፍተ፡ ኵሎ፡ ደዌ፡ ስድድ፡ እምዝንቱ፡ ቤት፡ ወእምእለ፡ ይጼውዑ፡ ቅዱሰ፡ ወቡሩክ፡ ስመከ፡ ወለለኍልቈ፡ ነፍሳቲነ፡ እንከ፡ ደዌ፡ ፈዊሰከ፡ ፍጹመ፡ መድኃኒተ፡ ጸጉ፡ በ፩ዱ፡ ወልድከ፡ ዘቦቱ፡ ለከ፡ ምስሌሁ፡ ወምስለ፡ ቅዱስ፡ መንፈስ፡ ስብሐት፡ ወእኂዝ፡ ይእዜኒ፡ ወዘልፈኒ፡ ወለዓለመ፡ ዓለም።
 ይ፡ ሕ፡ አሜን።</ab>
               </div>
                
                    <div type="textpart" subtype="supplication" xml:id="SupplicationTraders">
                        <label>በእንተ፡ እለ፡ ይነግዱ።</label>
                        <ab>ይ፡ ካ፡ ወካዕባ፡ ናስተበቍዕ፡ ዘኵሎ፡ ይእኅዝ፡ እግዚአብሔር፡ አብ፡ ለእግዚእ፡ ወመድኃኒነ፡ ኢየሱስ፡ ክርስቶስ፡ በእንተ፡ እለ፡ ይነግዱ፡ አኀዊነ፡ ወበእንተሂ፡ እለ፡ ሀለዉ፡ ይንግዱ፡ እመሂ፡ በባሕር፡ ወእመሂ፡ በአፍላግ፡ ወእመሂ፡ በቀላያት፡ ወእመሂ፡ በፍኖት፡ በዘኮነ፡ መንግደ፡ ይገብሩ፡ ከመ፡ ኵሎ፡ ያብጽሕ፡ ውስተ፡ መርሶ
 መድኅን፡ ዘኵሎ፡ ይእኅዝ፡ እግዚአብሔር፡ አምላክነ።
 ይ፡ ዲ፡ ጸልዩ፡ በእንተ፡ እለ፡ ይነግዱ።
 ይ፡ ሕ፡ አቡነ፡ ዘበሰማያት።
 ይ፡ ካ፡ እግዚአብሔር፡ ዘኵሎ፡ ትእኅዝ፡ ንስእለከ፡ ወናስተበቍዐከ፡ ለእለ፡ ነገዱ፡ አኀዊነ፡ ወበእንተሂ፡ እለ፡ ሀለዉ፡ ይንግዱ፡ ለነጊድ፡ አርትዕ፡ ኅቡረ፡ ምስሌሆሙ፡ ከዊነ፡ ፍቅድ፡ ፍጡነ፡ ይርከበነ፡ ሣህልከ፡ እግዚኦ።
 ይ፡ ዲ፡ ንበል፡ ኵልነ።
 ይ፡ ሕ፡ እግዚኦ፡ ተሣሃለነ።
 ይ፡ ካ፡ አብጽሖሙ፡ ውስተ፡ ዘመድኅን፡ መርሶ፡ አውፊ፡ ለሰብኦሙ፡ በፍሥሐ፡ ወበኀሤት፡ እንዘ፡ ይትፌሥሑ፡ ወያስተፌሥሑ፡ በ፩ዱ፡ ወልድከ፡ በል።
 </ab>
               </div>
                
                <div type="textpart" subtype="supplication" xml:id="SupplicationRain">
                    <label>በእንተ፡ ዝናማት።</label>
                    <ab>ይ፡ ካ፡ ወካዕበ፡ በል፡ በእንተ፡ ዝናማት፡ ከመ፡ ዝናሞ፡ ይፈኑ፡ ውስተ፡ ኀበ፡ ይትፈቀድ፡ መካን፡ ዘኵሎ፡ ይእኅዝ፡ እግዚአብሔር፡ አምላክነ።
 ይ፡ ዲ፡ ጸልዩ፡ በእንተ፡ ዝናማት።
 ይ፡ ሕ፡ አቡነ፡ ዘበሰማያት፡
 ይ፡ ካ፡ እግዚአብሔር፡ ዘኵሎ፡ ትእኅዝ፡ ንስእለከ፡ ወናስተበቍዐከ፡ ዝናማቲከ፡ ፈኑ፡ ውስተ፡ ኀበ፡ ይትፈቀድ፡ መካን፡ አስተፍሥሕ፡ ገጻ፡ ለምድር፡ ወአርዊ፡ ትለሚሃ፡ አብጽሕ፡ ለዘርእ፡ ወለማእረር፡ ዘእምኀበ፡ ኂሩትከ፡ ፍጡነ፡ ይርከበነ፡ ሣህልከ፡ እግዚኦ።
 ይ፡ ዲ፡ ንበል፡ ኵልነ።
 ይ፡ ሕ፡ እግዚኦ፡ ተሣሃለነ።
 ይ፡ ካ፡ በእንተ፡ ነዳያን፡ ሕዝብከ፡ ወበእንተ፡ ኵሎሙ፡ እለ፡ ይሴፈዉከ፡ ግበር፡ ምስሌነ፡ በከመ፡ ምሕረትከ፡ ወሴሲ፡ ልበነ፡ በመለኮተ፡ ትምህርት፡ ወበለብዎ፡ ዘእምኀቤከ፡ በ፩ዱ፡ ወልድከ፡ በል።
 </ab>
                </div>
                
                <div type="textpart" subtype="supplication" xml:id="SupplicationFruit">
                    <label>በእንተ፡ ፍሬ፡ ምድር።</label>
                    <ab>ይ፡ ካ፡ ወካዕባ፡ በል። በእንተ፡ ፍሬ፡ ምድር፡ ከመ፡ ፍሬሃ፡ ለምድር፡ ያልኅቅ፡ ወያሥምር፡ ያብጽሕ፡ ለዘርእ፡ ወለማእረር፡ ዘብዑለ፡ ጸጋ፡ ይጼጉ፡ እግዚአብሔር፡ አምላክነ።
 ይ፡ ዲ፡ ጸልዩ፡ በእንተ፡ ፍሬ፡ ምድር።
 ይ፡ ሕ፡ አቡነ፡ ዘበሰማያት።
 ይ፡ ካ፡ እግዚአብሔር፡ ዘኵሎ፡ ትእኅዝ፡ ንስእለከ፡ ወናስተበቍዐከ፡ ፍሬሃ፡ ለምድር፡ አልኅቅ፡ ወአሥምር፡ አብጽሕ፡ ለዘርእ፡ ወለማእረር፡ ዘእምኀበ፡ ኂሩትከ፡ ፍጡነ፡ ይርከበነ፡ ሣህልከ፡ እግዚኦ።
 ይ፡ ዲ፡ ንበል፡ ኵልነ።
 ይ፡ ሕ፡ እግዚኦ፡ ተሣሃለነ።
 ይ፡ ካ፡ በእንተ፡ ነዳያን፡ ሕዝብከ፡ ወበእንተ፡ ኵሎሙ፡ እለ፡ ይጼውዑ፡ ቅዱሰ፡ ወቡሩከ፡ ስመከ፡ በ፩ዱ፡ ወልድከ፡ በል።
 </ab>
                </div>
                
                <div type="textpart" subtype="supplication" xml:id="SupplicationRivers">
                    <label>በእንተ፡ ማያተ፡ አፍላግ።</label>
                    <ab>ይ፡ ካ፡ ወካዕበ፡ በል። በእንተ፡ ማያተ፡ አፍላግ፡ ከመ፡ ያዕርግ፡ እስከ፡ መስፈርቶሙ፡ ያስተፍሥሕ፡ ገጻ፡ ለምድር፡ ወያርዊ፡ ትለሚሃ፡ ያብጽሕ፡ ለዘርእ፡ ወለማእረር፡ ዘብዑለ፡ ጸጋ፡ ይጼጉ፡ እግዚአብሔር፡ አምላክነ።
 ይ፡ ዲ፡ ጸልዩ፡ በእንተ፡ ማያተ፡ አፍላግ።
 ይ፡ ሕ፡ አቡነ፡ ዘበሰማያት።
 ይ፡ ካ፡ እግዚአብሔር፡ ዘኵሎ፡ ትእኅዝ፡ ንስእለከ፡ ወናስተበቍዐከ፡ ዘአፍላግ፡ ማያተ፡ አዕርግ፡ እስከ፡ መስፈርቶሙ፡ አስተፍሥሕ፡ ገጻ፡ ለምድር፡ ወአርዊ፡ ትለሚሃ፡ አብዝኅ፡ እክለ፡ ወባርክ፡ ዐውደ፡ ዓመት፡ በዘዚአከ፡ ኂሩት፡ ፍጡነ፡ ይርከበነ፡ ሣህልከ፡ እግዚኦ።
 ይ፡ ዲ፡ ንበል፡ ኵልነ።
 ይ፡ ሕ፡ እግዚኦ፡ ተሣሃለነ።
 ይ፡ ካ፡ በእንተ፡ ነዳያን፡ ሕዝብከ፡ ወበእንተ፡ ኵሎሙ፡ እለ፡ ይጼውዑ፡ ቅዱሰ፡ ወቡሩከ፡ ስመከ፡ በ፩ዱ፡ ወልድከ፡ በል።
 </ab>
                </div>
                
                <div type="textpart" subtype="supplication" xml:id="SupplicationKing">
                    <label>በእንተ፡ ንጉሥ።</label>
                    <ab>ይ፡ ካ፡ ወካዕበ፡ በል። በእንተ፡ መፍቀሬ፡ እግዚአብሔር፡ ንጉሥነ፡ ኃይለ፡ ሥላሴ፡ ከመ፡ መንግሥቶ፡ ዘእንበለ፡ ሕማም፡ በሰላም፡ ወበጽድቅ፡ ይዕቀቡ፡ ዘኵሎ፡ ይእኅዝ፡ እግዚአብሔር፡ አምላክነ።
 ይ፡ ዲ፡ ጸልዩ፡ በእንተ፡ ንጉሥ።
 ይ፡ ሕ፡ አቡነ፡ ዘበሰማያት።
 ይ፡ ካ፡ እግዚአብሔር፡ ዘኵሎ፡ ትእኅዝ፡ ንስእለከ፡ ወናስተበቍዐከ፡ ለንጉሠ፡ ዛቲ፡ ምድር፡ መፍቀሬ፡ እግዚአብሔር፡ ንጉሥነ፡ ኃይለ፡ ሥላሴ፡ ወባቍዐ፡ ሎቱ፡ ጸግዎ፡ አግርር፡ ፀሮ፡ አሕዛብ፡ ዘመንገለ፡ ዐረፍቱ፡ ወተናገር፡ ጽድቀ፡ ውስተ፡ ልቡ፡ በእንተ፡ ቅድስት፡ ቤተ፡ ክርስቲያንከ፡ ፍጡነ፡ ይርከቦ፡ ሣህልከ፡ እግዚኦ።
 ይ፡ ዲ፡ ንበል፡ ኵልነ።
 ይ፡ ሕ፡ እግዚኦ፡ ተሣሃሎ፡ ለንጉሥነ፡ ኃይለ፡ ሥላሴ።
 ይ፡ ካ፡ ሀቦ፡ ዘእንበለ፡ ስሕተት፡ ይዕቀብ፡ ልቡና፡ ዘሃይማኖት፡ ውስተ፡ ስነ፡ አምልኮትከ፡ በ፩ዱ፡ ወልድከ፡ በል።
 </ab>
                </div>
                
                <div type="textpart" subtype="supplication" xml:id="SupplicationDeceased">
                    <label>በእንተ፡ እለ፡ ኖሙ፡ </label>
                    <ab>ይ፡ ካ፡ ወካዕበ፡ ናስተበቍዐከ፡ ለዘኵሎ፡ ትእኅዝ፡ እግዚአብሔር፡ አብ፡ ለእግዚእ፡ ወመድኃኒነ፡ ኢየሱስ፡ ክርስቶስ፡ አምላክ፡ ዘመናፍስት፡ ወለኵሉ፡ ዘሥጋ፡ እግዚአ፡ አጋእዝት፡ ወአምላከ፡ በቍዔት፡ ዘሞተ፡ አፅራዕከ፡ ወሥልጣኖ፡ ሄድከ፡ ሕይወተ፡ ለትዝምደ፡ ሰብእ፡ ጸጎከ፡ ዘለዕረፍት፡ ሥልጣን፡ ብከ፡ እግዚአብሔር፡ አምላክነ።
 ይ፡ ዲ፡ ጸልዩ፡ በእንተ፡ እለ፡ ኖሙ።
 ይ፡ ሕ፡ አቡነ፡ ዘበሰማያት።
 ይ፡ ካ፡ እግዚአብሔር፡ ዘኵሎ፡ ትእኅዝ፡ ንስእለከ፡ ወናስተበቍዐከ፡ አምላከ፡ አበዊነ፡ ወአምላከ፡ ቅዱሳን፡ ዕረፍት፡ ለፅዑራን፡ አዕርፍ፡ እግዚኦ፡ ነፍሳተ፡ ጳጳሳቲነ፡ (በዝየ፡ ጸውዕ፡ አስማተ፡ እለ፡ አዕረፉ፡ ጳጳሳት)፡ ወኵሎሙ፡ ጳጳሳት፡ እለ፡ አዕረፉ፡ በርትዕት፡ ሃይማኖት።
 አዕርፍ፡ እግዚኦ፡ ነፍሳተ፡ ነገሥታቲነ፡ (በዝየ፡ ጸ.፡ አስ፡ እ፡ አዕ፡ ነገሥት)፡ ወኵሎሙ፡ ጳጳሳት፡ እለ፡ አዕረፉ፡ በርት፡ ዕት፡ ሃይማኖት።
 አዕርፍ፡ እግዚኦ፡ ነፍሳተ፡ መምህራኒነ፡ (በዝየ፡ ጸውዕ፡ አስማቲሆሙ)፡ ወኵሎሙ፡ መምህራን፡ እለ፡ አዕ.፡ በርትዕት፡ ሃይማኖት።
 አዕርፍ፡ እግዚኦ፡ ነፍሳተ፡ ካህናቲነ፡ (በዝየ፡ ጸውዕ፡ አስማቲሆሙ)፡ ወኵሎሙ፡ ካህናት፡ እለ፡ አዕ.፡ በርትዕት፡ ሃይማኖት።
 አዕርፍ፡ እግዚኦ፡ ነፍሳተ፡ ዲያቆናቲነ፡ (በዝየ፡ ጸውዕ፡ አስማቲሆሙ)፡ ወኵሎሙ፡ ዲያቆናት፡ እለ፡ አዕ.፡ በርትዕት፡ ሃይማኖት።
 አዕርፍ፡ እግዚኦ፡ ነፍሳተ፡ አግብርቲከ፡ (በዝየ፡ ጸውዖሙ)፡ ወኵሎሙ፡ አግብርት፡ እለ፡ አዕ.፡ በርትዕት፡ ሃይማኖት።
 አዕርፍ፡ እግዚኦ፡ ነፍሳተ፡ አእማቲከ፡ (በዝየ፡ ጸውዕ፡ አስማቲሆን)፡ ወኵሎን፡ አእማት፡ እለ፡ አዕረፉ፡ በርትዕት፡ ሃይማኖት።
 አዕርፍ፡ እግዚኦ፡ ነፍሳተ፡ አግብርቲከ፡ ወአእማቲከ፡ ኵሎሙ፡ ክርስቶሳውያን፡ እለ፡ አዕረፉ፡ በርትዕት፡ ሃይማኖት፡ ውስተ፡ ብሔር፡ ሥዑር፡ ወውስተ፡ መካን፡ ሐዋዝ፡ ኀበ፡ ተኀጥአ፡ ኀዘን፡ ወናዕክ፡ ወሀብ፡ ውስተ፡ ሕፅነ፡ አብርሃም፡ ይስሐቅ፡ ወያዕቆብ፡ ወለእለሂ፡ ይላህዉ፡ ናኅየ፡ ወዕረፍተ፡ ጸጉ፡ ለፅዑራን፡ መድኅን፡ ወለነኒ፡ አድኅነነ፡ በዝ፡ ዓለም፡ ወበዘይመጽእ፡ በ፩ዱ፡ ወልድከ፡ በል።
 </ab>
                </div>
                
                <div type="textpart" subtype="supplication" xml:id="SupplicationCatechumens">
                    <label>በእንተ፡ ንኡሰ፡ ክርስቲያን።፡ </label>
                    <ab>ይ፡ ካ፡ ወካዕባ፡ በል። በእንተ፡ አግብርቲሁ፡ ንኡሰ፡ ክርስቲያን፡ ከመ፡ ይክፍሎሙ፡ በጊዜ፡ ርትዕ፡ ሕፅበተ፡ ዳግም፡ ልደት፡ ኃጢአት፡ ዘኵሎ፡ ይእኅዝ፡ እግዚአብሔር፡ አምላክነ። ፡
 ይ፡ ዲ፡ ጸልዩ፡ በእንተ፡ ንኡሰ፡ ክርስቲያን።
 ይ፡ ሕ፡ አቡነ፡ ዘበሰማያት።
 ይ፡ ካ፡ እግዚአብሔር፡ ዘኵሎ፡ ትእኅዝ፡ ንስእለከ፡ ወናስተበቍዐከ፡ አግብርቲከ፡ ንኡሰ፡ ክርስቲያን፡ ተሣሃል፡ ኵሎ፡ ተረፈ፡ ጣዖት፡ አርኅቅ፡ እምኔሆሙ፡ ሕገከ፡ ወሥርዓተከ፡ ወጽድቀከ፡ ወስምዐከ፡ ሢም፡ ውስተ፡ ሕሊናሆሙ፡ ፍጡነ፡ ይርከበነ፡ ሣህልከ፡ እግዚኦ።
 ይ፡ ዲ፡ ንበል፡ ኵልነ።
 ይ፡ ሕ፡ እግዚኦ፡ ተሣሃለነ።
 ይ፡ ካ፡ በጊዜ፡ መፍትው፡ ሕፅበተ፡ ዳግም፡ ልደት፡ ለሥርየተ፡ ኃጢአት፡ ማኅፈደ፡ መንፈስ፡ ቅዱስ፡ ረስዮሙ፡ በክርስቶስ፡ ዘቦቱ፡ ለከ፡ በል።
 </ab>
                </div>
                
                <div type="textpart" subtype="supplication" xml:id="SupplicationPeace">
                    <label>በእንተ፡ ሰላም።፡ </label>
                    <ab>ይ፡ ካ፡ ወካዕበ፡ በል። በእንተ፡ ሰላም፡ ለቅድስት፡ አሐቲ፡ እንተ፡ ላዕለ፡ ኵሉ፡ ቤተ፡ ክርስቲያን፡ ከመ፡ ብዙኀ፡ ሰላመ፡ ይጸጉ፡ ላዕለ፡ ኵሉ፡ ሕዝብ፡ ወዲበ፡ ኵሉ፡ መርዔት፡ ዘለኵሉ፡ ሰላም፡ ሥልጣን፡ ቦቱ፡ እግዚአብሔር፡ አምላክነ።
 ይ፡ ዲ፡ ጸልዩ፡ በእንተ፡ ሰላም።
 ይ፡ ሕ፡ አቡነ፡ ዘበሰማያት።
 ይ፡ ካ፡ እግዚአብሔር፡ ዘኵሎ፡ ትእኅዝ፡ ንስእለከ፡ ወናስተበቍዐከ፡ በእንተ፡ ሰላም፡ ንጉሠ፡ ሰላም፡ ሰላመ፡ ሀበነ፡ እስመ፡ ኵሎ፡ ወሀብከነ፡ አጥርየነ፡ እግዚአብሔር፡ ወዕሥየነ፡ እስመ፡ ዘእንበሌከ፡ ባዕድ፡ አልቦ፡ ዘነአምር፡ ስመከ፡ ቅዱሰ፡ ንሰሚ፡ ወንጼውዕ፡ አንተ፡ ዘእምሰማያት፡ ሰላመከ፡ ከልል፡ ላዕለ፡ ዘኵልነ፡ ነፍስ፡ ወንብረተነኒ፡ በዝ፡ ዓለም፡ በሰላም፡ ጸጉ።
 ይ፡ ሕ፡ እግዚኦ፡ አምላክነ፡ ሰላመ፡ ሀበነ፡ እግዚኦ፡ አምላክነ፡ ሰላመ፡ ሀበነ፡ ክርስቶስ፡ ንጉስነ፡ ተሣሃለነ።
 ይ፡ ካ፡ ለንጉሠ፡ ዛቲ፡ ምድር፡ ሰላመ፡ ሀቦ፡ በቅዱስ፡ ስምከ፡ ሀብ፡ ምክረ፡ ለመኳንንተ፡ አሕዛብ፡ አግዋረነ፡ በአተነ፡ ወፀአተነ፡ በሰላም፡ ዕቀብ፡ ከመ፡ በኅዱዕ፡ ወበፅምው፡ ሕይወተ፡ እንዘ፡ ነሐዩ፡ በኵሉ፡ አምልኮ፡ ሠናይ፡ ወበፈሪሀ፡ እግዚአብሔር፡ ወበኂሩት፡ ንትረከብ፡ በክርስቶስ፡ ዘቦቱ፡ ለከ፡ ምስሌሁ፡ ወምስለ፡ ቅዱስ፡ መንፈስ፡ ስብሐት፡ ወእኂዝ፡ ይእዜኒ፡ ወዘልፈኒ፡ ወለዓለመ፡ ዓለም።
 ይ፡ ሕ፡ አሜን።
 </ab>
                </div>
                
                
                <div type="textpart" subtype="incipit" xml:id="SupplicationDead">
                    <label>መስተብቍዕ፡ ዘሙታን።</label>
                    
                    <div type="textpart" subtype="incipit" xml:id="SupplicationDeadPart1">
                        <label>መስተብቍዕ፡ ዘሙታን።</label>
                    <ab>ወካዕበ፡ ናስተበቍዕ፡ ዘኵሉ፡ ይእኅዝ፡ እግዚአብሔር፡ አብ፡ እግዚእነ፡ ወመድኃኒነ፡ ኢየሱስ፡ ክርስቶስ፡ በእንተ፡
                      እለ፡ ኖሙ፡ አበዊነ፡ ከመ፡ ነፍሶሙ፡ ያግዕዝ፡ ውስተ፡ መካን፡ ሥዑር፡ ወኀበ፡ ማየ፡ ዕረፍት፡
                      ወያኅብር፡ አንሥኦ፡ ሥጋሆሙ፡ በዘባቲ፡ ሠርዐ፡ ዕለተ፡ በዘኢይትሔሰው፡ ተስፋሁ፡ ዘበሰማያት፡ መንገሥተ፡
                      ይክፍል። በአንተ፡ ነፍሰ፡ ገብሩ፡ እኁነ፡ እገሌ፡ ፫ጊዜ፡ በል። ለዘዕረፍት፡ ሥልጣን፡ ቦቱ፡ እግዚአብሔር፡ አምላክነ።
                      ይ፡ ዲ፡ ጸልዩ፡ በእንተ፡ እለ፡ ኖሙ። 
                      ይ፡ ሕ፡ መሐራ፡ እግዚኦ፡ ለነፍሰ፡ ገብርከ፡ እገሌ። 
                      መሐራ፡ እግዚኦ፡ ለነፍሰ፡ ገብርከ፡ እገሌ፡ መሐራ፡ እግዚኦ፡ ለነፍሰ፡ ገብርከ፡ እገሌ፡
                      ይ፡ ካ፡ እግዚአብሔር፡ አምላክነ፡ ዘኵሎ፡ ትእኅዝ፡ ንስእለከ፡ ወናስተበቍዐከ፡ በእንተ፡ እለ፡ ኖሙ፡ አበዊነ፡ ከመ፡ ነፍሶሙ፡ ታግዕዝ፡ ውስተ፡ መካን፡ ሥዑር፡ ወኀበ፡ ማየ፡ ዕረፍት፡ ወታኅብር፡ አንሥኦ፡ ሥጋሆሙ፡ በዘባቲ፡ ሠራዕከ፡ ዕለተ፡ በዘኢይትሔሰው፡ ተስፋከ፡ ዘበሰማያት፡ መንግሥተከ፡ ክፍል። 
                      በእንተ፡ ነፍሰ፡ ገብርከ፡ እኁነ፡ እገሌ፡ ፫፡ ጊዜ፡ በል።
                      ይ፡ ሕ፡ መሐራ፡ እግዚኦ፡ ለነፍሰ፡ ገብርከ፡ እገሌ፡ ፫፡ ጊዜ፡ በል።
                      ይ፡ ካ፡ ማኅለፍታተ፡ ነፍሶሙ፡ ግዑዘ፡ ዘእንበለ፡ ክልአት፡ ወዘእንበለ፡ ሕመሜ፡ ጸጉ፡ በጊዜ፡ መፍትው። ሥጋ፡ አኅቢረከ፡ አንሥእ፡ ዘበሰማያት፡ መንግሥተ፡ ክፍሎሙ። 
                      በእንተ፡ ነፍሰ፡ ገብርከ፡ እኁነ፡ እገሌ፡ ፫፡ ጊዜ፡ በል።
                      ይ፡ ሕ፡ መሐራ፡ እግዚኦ፡ ለነፍሰ፡ ገብርከ፡ እገሌ፡ ፫፡ ጊዜ፡ በል።
                      ይ፡ ካ፡ ወእንዘ፡ ተዐሢ፡ ዕሤተ፡ ሠናየ፡ ዘዓይን፡ ኢርእየ፡ ወዕዝን፡ ኢሰምዐ፡ ውስተ፡ ልበ፡ ሰብእ፡ ዘኢተሐለየ፡ ወኢዐርገ፡ መጠነ፡ አስተዳሎከ፡ አንተ፡ እግዚአብሔር፡ ለእለ፡ ያፈቅሩከ። 
                      መናኅየ፡ ወመናዝዘ፡ ለሰብኦሙ፡ ፈኑ፡ ፫፡ ጊዜ፡ በል።
                      ከዊነከ፡ ክፍል፡ በክርስቶስ፡ ዘቦቱ፡ ለከ፡ በል። 
                      ይ፡ ሕ፡ አሜን። 
                </ab>
                    </div>
                        
                    <div type="textpart" subtype="incipit" xml:id="SupplicationEgziaHeyawan">
                            <label>እግዚአ፡ ሕያዋን።</label>
                            <ab>
                                ይ፡ ካ፡ ወካዕበ፡ በል፡ እግዚአ፡ ሕያዋን፡ ሕይወተ፡ ሙታን፡ ተስፋ፡ ቅቡፃን፡ ረዳኤ፡ ምንዱባን፡ ወምንጽሔ፡ ኃጥአን፡ ዘሞተ፡ አፅራዕከ፡ ወማዕሠረ፡ ሰይጣን፡ በቲከከ፡ ሕይወተ፡ ለትዝምደ፡ ሰብእ፡ ጸጎከ። ኀቤከ፡ ንስእል፡ ወናስተበቍዕ፡ ዘኢትመውት፡ ለዓለመ፡ ዓለም። ዘመዝገበ፡ ሕይወት፡ ኀቤከ፡ ውእቱ። በእንተ፡ እለ፡ ኖሙ፡ በሃይማኖት፡ አዕረፉ፡ አበው፡ ቀደምት፡ ሊቃነ፡ ጳጳሳት፡ ኤጲስ፡ ቆጶሳት፡ ቀሳውስት፡ ወዲያቆናት፡ አናጕንስጢስ፡ ወመዘምራን ፡ ደናግል፡ ወመነኰሳት፡ ሕፃናት፡ ዕቤራት፡ ወእጓለ፡ ማውታ። በእንተ፡ ነፍሰ፡ ገብሩ፡ እኁነ፡ እገሌ፡ ፫፡ ጊዜ፡ በል። ወበእንተ፡ ኵሎሙ፡ እለ፡ ዝየ፡ ሀለዉ፡ ዘአንተ፡ ጸዋዕከ፡ እምውስተ፡ ሕዝብከ፡ በጽድቅ፡ ወበርትዕ፡ ሕፅን፡ ነፍሶሙ፡ ውስተ፡ መካን፡ ሥዑር፡ ወኀበ፡ ማየ፡ ዕረፍት፡ ውስተ፡ ሕፅነ፡ አብርሃም፡ ይስሐቅ፡ ወያዕቆብ። በእንተ፡ ነፍሰ፡ ገብርከ፡ እኁነ፡ እገሌ፡ ፫፡ ጊዜ፡ በል። ዘለዕረፍት፡ ሥልጣን፡ ቦቱ፡ እግዚአብሔር፡ አምላክነ። 
                                ይ፡ ዲ፡ ጸልዩ፡ በእንተ፡ እለ፡ ኖሙ፡ አበዊነ፡ ጳጳሳት፡ ወአበዊነ፡ ኤጲስ፡ ቆጶሳት፡ ወአበዊነ፡ ቀሳውስት፡ ወአኀዊነ፡ ዲያቆናት፡ ወአበዊነ፡ መነኰሳት፡ ወአኀዊነ፡ ሕዝባውያን፡ ወአኃቲነ፡ አንስት፡ ከመ፡ ያዕርፍ፡ እግዚእ፡ ነፍሳቲሆሙ፡ በሰላም፡ ወይሥረይ፡ ለነ፡ ኃጣውኢነ። 
                                ይ፡ ሕ፡ መሐራ፡ እግዚኦ፡ ለነፍሰ፡ ገብርከ፡ እገሌ፡ ፫፡ ጊዜ፡ በል።
                                ይ፡ ካ፡ እግዚአብሔር፡ አምላክነ፡ ዘኵሎ፡ ትእኅዝ፡ ንስእለከ፡ ወናስተበቍዐከ፡ በእንተ፡ እለ፡ ኖሙ፡ አግብርቲከ፡ ወአእማቲከ። በእንተ፡ ነፍሰ፡ ገብርከ፡ እኁነ፡ እገሌ፡ ፫፡ ጊዜ፡ በል።
                                ይ፡ ሕ፡ መሐራ፡ እግዚኦ፡ ለነፍሰ፡ ገብርከ፡ እገሌ፡ ፫፡ ጊዜ፡ በል።
                                ይ፡ ካ፡ ወበእንተ፡ ኵሎሙ፡ እለ፡ ዝየ፡ ሀለዉ፡ ዘአንተ፡ ጸዋዕከ፡ እምውስተ፡ ሕዝብከ፡ በጽድቅ፡ ወበርትዕ፡ አዕርፍ፡ ነፍሶሙ፡ ውስተ፡ መካን፡ ሥዑር፡ ወኀበ፡ ማየ፡ ዕረፍት፡ ውስተ፡ ሕፅነ፡ አብርሃም፡ ይስሐቅ፡ ወያዕቆብ፡ ውስተ፡ ገነተ፡ ትፍሥሕት፡ በመራሕያነ፡ ብርሃን፡ መላእክቲከ፡ ሕፅን፡ ነፍሶሙ፡ ምስለ፡ ቅዱሳኒከ፡ ውስተ፡ ዘለዓለም፡ ማኅደርከ፡ ወሥጋሆሙኒ፡ አንሥእ፡ በዕለተ፡ ዐደምከ፡ እንተ፡ ባቲ፡ ሠራዕከ፡ በከመ፡ ቅዱስ፡ ወቡሩክ፡ ዘኢይትሔሰው፡ ተስፋከ፡ ዘበሰማያት፡ መንግሥትከ፡ ክፍሎሙ። 
                                ይ፡ ሕ፡ መሐራ፡ እግዚኦ፡ ለነፍሰ፡ ገብርከ፡ እገሌ፡ ፫፡ ጊዜ፡ በል።
                                እስመ፡ አልቦሙ፡ ለአግብርቲከ፡ ሞት፡ አላ፡ ፍልሰት፡ ወለእመኒ፡ ቦ፡ ዘአበሱ፡ ወዘተሠወሮሙ፡ ሕገ፡ ሰብእ፡ አናኅሲ፡ ሎሙ። እስመ፡ ኄር፡ ወመፍቀሬ፡ ሰብእ፡ አንተ፡ እግዚአብሔር፡ እስመ፡ አልቦ፡ ንጹሕ፡ እምርስሐት፡ በቅድሜከ፡ ወለእመኒ፡ ቦ፡ አሐተ፡ ሰዓተ፡ ሐይዉ፡ በዲበ፡ ምድር፡ ማኅለፍታተ፡ ነፍሶሙ፡ ግዑዘ፡ ዘእንበለ፡ ክልአት፡ አንተ፡ ጸጉ፡ መንፈሰ፡ ናዛዜ፡ ወመናኅየ፡ ለሰብኦሙ፡ ፈኑ፡ ናዝዞሙ፡ ወአስተፍሥሖሙ፡ በክርስቶስ፡ ዘቦቱ፡ ለከ፡ በል። 
                            </ab>
                        </div>
                </div>
                    
                <div type="textpart" subtype="supplication" xml:id="SupplicationMaryam" corresp="LIT6906MastabqMar">
                    <label>መስተብቍዕ፡ ዘእግዝእትነ፡ ማርያም፡</label>
                    <note>
                        <bibl>
                            <ptr target="bm:MashafaSalotaKidan1960"/>
                            <citedRange>40-41</citedRange>
                        </bibl>
                    </note>
                    
                    <ab>
                        ይ፡ ካ፡ እግዚአብሔር፡ እግዚኦ፡ ኢየሱስ፡ ክርስቶስ፡ አምላክነ፡ ዘትቤሎ፡ ለፍቁርከ፡ ዮሐንስ፡ እንዘ፡ ሀሎከ፡ ዲበ፡ ዕፀ፡ መስቀል፡ ቅዱስ፡ ወትቤላ፡ ለማርያም፡ ነዋ፡ ወልድኪ፡ ወለረድእከኒ፡ ነያ፡ እምከ፡ ወእምይእቲ፡ ሰዓት፡ ነሥአ፡ ውእቱ፡ ረድእ፡ ወአእተዋ፡ ቤቶ፡ ይእዜኒ፡ እግዚኦ፡ ንስእለከ፡ ወናስተበቍዐከ፡ በእንተ፡ ማርያም፡ ወላዲትከ፡ ወበእንተ፡ ዮሐንስ፡ ዘረፈቀ፡ ውስተ፡ ሕፅንከ፡ ወበእንተ፡ ኵሎሙ፡ ሐዋርያት፡ አርዳኢከ፡ ከመ፡ ትረስየነ፡ ድልዋነ፡ ለሰሚዐ፡ ተአምሪሃ፡ ለማርያም፡ በአእዳዊሃ፡ ዘከሠትከ። 
                        ይ፡ ዲ፡ ጸልዩ፡ በእንተ፡ ወንጌል፡ ቅዱስ። 
                        ይ፡ ሕ፡ ዘመንክር፡ በአርያሙ፡ እግዚአብሔር፡ ስሙ፡ ዝንጓጔ፡ መስቀል፡ አመ፡ ተወፈየ፡ ነዋ፡ ወልድኪ፡ ይቤላ፡ ለእሙ፡ ፍቅረ፡ ዮሐንስ፡ ኢያንተገ፡ በጊዜ፡ ሕማሙ፡ ላዕለ፡ ጕንደ፡ መስቀል፡ አመ፡ ውኅዘ፡ ደሙ። እግዝእትነ፡ ተሣሃልነ። 
                        ይ፡ ዲ፡ እስመ፡ ኀረያ፡ እግዚአብሔር፡ ለጽዮን፡ ወአብደራ፡ ከመ፡ ትኩኖ፡ ማኅደሮ። ዛቲ፡ ይእቲ፡ ምዕራፍየ፡ ለዓለም። 
                        ይ፡ ሕ፡ ከማሁ። 
                        ይ፡ ካ፡ ተዘከር፡ ካዕበ፡ እግዚኦ፡ አግብርቲከ፡ ወአእማቲከ፡ እለ፡ በልዑ፡ ሥጋከ፡ ወሰትዩ፡ ደመከ፡ ወእለ፡ አዕረፉ፡ በሃይማኖተ፡ ዚአከ፡ ኦ፡ በግዕ፡ ዘአርያም፡ በርእሰ፡ ደብረ፡ ጽዮን፡ ዘቆምከ፡ ኢትፍልጠነ፡ እምከብካበ፡ ቅዱስ፡ መርዓከ፡ ኢተዘኪረከ፡ አበሳነ፡ ወአናኅስየከ፡ ጌጋየነ፡ በምሕረትከ፡ ተዘከረነ፡ እንበለ፡ ምሕረትከሰ፡ አልቦ፡ ዘይድኅን፡ ለከ፡ ይደሉ፡ ስብሐት፡ በጽዮን፡ ወለከ፡ ይትፌኖ፡ ጸሎት፡ በኢየሩሳሌም፡ ስማዕ፡ ጸሎተ፡ ኵሉ፡
                        ዘሥጋ፡ በእንተ፡ ማርያም፡ ምልዕተ፡ ጸጋ፡ ይእዜኒ፡ ወዘልፈኒ፡ ወለዓለመ፡ ዓለም፡ አሜን። 
                    </ab>
            </div>

                <div type="textpart" subtype="supplication" xml:id="SupplicationMaryam2" corresp="LIT6907MastabqMar">
                    <label>ዓዲ፡</label>
               <ab>
                    ወካዕበ፡ ናስተበቍዓ፡ ለንግሥተ፡ ኵልነ፡ ማርያም፡ እምነ፡ ወእሙ፡ ለእግዚእነ፡ ወመድኃኒነ፡ ኢየሱስ፡ ክርስቶስ፡ ንስእል፡ ወነኃሥሥ፡ ናስተበቍዕ፡ ወንቄድስ፡ ዕበየ፡ ተአምሪሃ፡ ብዙኃ፡ ለእመ፡ ጸባዖት፡ ንጉሥ፡ እለ፡ ትነብሩ፡ ተንሥኡ፡ ወእለ፡ ታረምሙ፡ አውሥኡ፡ ማርያምሃ፡ በቃለ፡ ስብሐት፡ ጸውዑ፡ ቁሙ፡ ወአጽምዑ፡ ተአምረ፡ ድንግል፡ ከመ፡ ትስምዑ። 
                    ይ፡ ዲ፡ ጸልዩ፡ ቅድመ፡ ሥእላ፡ ለቅድስት፡ ድንግል፡ መርዓተ፡ አብ፡ ወእመ፡ በግዑ። 
                    ይ፡ ሕ፡ ቡርክት፡ አንቲ፡ ማርያም፡ ቡርክት፡ አንቲ፡ ማርያም፡ ሠናይት፡ አንቲ፡ ማርያም፡ ወቡሩክ፡ ፍሬ፡ ከርሥኪ፡ መድኃኔ፡ ኵሉ፡ ዓለም። 
                    ይ፡ ካ፡ ንዑ፡ ንስግድ፡ ወንግነይ፡ ላቲ፡ ንዑ፡ ንትፈሣሕ፡ ወንትኀሠይ፡ ባቲ፡ እስመ፡ እመ፡ አምላክ፡ ይእቲ፡ ድንግልናቲሃ፡ ፪ቲ፡ ዛቲ፡ ይእቲ፡ ትንቢቶሙ፡ ለነቢያት፡ ሞገሰ፡ ስብከቶሙ፡ ለሐዋርያት፡ እሞሙ፡ ለሰማዕት፡ ወእኅቶሙ፡ ለመላእክት፡ ላቲ፡ ይደሉ፡ ክብር፡ ወስብሐት፡ ወለወልዳ፡ አምልኮ፡ ወስግደት፡ በምድር፡ ወበሰማያት፡ በባሕር፡ ወበቀላያት፡ ለዓለመ፡ ዓለም፡ አሜን። 
               </ab>                    
                </div>
                
                <div type="textpart" subtype="supplication" xml:id="SupplicationMaryam3" corresp="LIT6908MastabqMarIII">
                    <label>ወካዕበ፡ ናስተበቍዓ፡ ለነቅዐ፡ ሕይወት፡</label>
                    <ab>
                        ወካዕበ፡ ናስተበቍዓ፡ ለነቅዐ፡ ሕይወት፡ ለቅድስት፡ ደብተራ፡ ዘወለደት፡ ወአግመረት፡ ጵርስፎራ፡ ይትነከር፡ ዕበየ፡ ክብራ፡ ጊዜ፡ ይትነበብ፡ ተአምራ፡ ጽልሕወ፡ ልብ፡ ብእሲ፡ ሥጋ፡ 
                        ቢጹ፡ ዘበልዐ፡ ስመ፡ ማርያም፡ ዘጸውዐ፡ በሕፍነ፡ ማይ፡ ቈሪር፡ መንግሥተ፡ ሰማያት፡ ቦአ፡ ሰሚዐክሙ፡ አንክሩ፡ ዜና፡ ዝክራ፡ አፍቅሩ፡ መንግሥተ፡ ዚአሃ፡ ተዘከሩ፡ ዘኵሎ፡ ታድኅን፡ 
                        እግዝእትነ፡ ማርያም። ንዑ፡ ንስግድ፡ ወንግነይ፡ ለንግሣ፡ ዘጾረት፡ ወአግመረት፡ በከርሣ፡ እግዚአ፡ ሰማያት፡ ወምድር፡ መስተስርየ፡ ኀጢአት፡ ወአበሳ። እንዘ፡ ኢትሌሊ፡ ባዕላየ፡ 
                        ወኢትሜንን፡ ነዳየ። ማርያምሰ፡ ታፈቅር፡ ዘይገብር፡ ሠናየ። ዛቲ፡ ይእቲ፡ እኅተ፡ መላእክት፡ ትጉሃን። ወለተ፡ ኄራን፡ ነቢያት፡ ብዕሎሙ፡ ለሐዋርያት፡ ሞገሰ፡ ጻድቃን፡ ወሰማዕት፡ 
                        ላቲ፡ ይደሉ፡ ክብር፡ ወስብሐት፡ ዘምስለ፡ ወልዳ፡ አምልኮ፡ ወስግደት፡ በምድር፡ ወበሰማያት፡ በባሕር፡ ወበቀላያት፡ ለዓለመ፡ ዓለም፡ አሜን።
                    </ab>                    
                </div>
                
            <div type="textpart" subtype="supplication" xml:id="SupplicationMasqal" corresp="LIT1960Mashaf#SuppMasqal">
               <label>መስተብቍዕ፡ ዘመስቀል፡</label>
         <ab>
             ይ፡ ካ፡ ወካዕበ፡ ናስተበቍዖ፡ ለዕፀ፡ ቅዱስ፡ መስቀል፡ ጽኑዐ፡ ሥልጣን፡ ወኃይል፡ ወሊሉየ፡ መልክዕ፡ ወአምሳል፡ እመልክዓ፡ በትሩ፡ ለአሮን፡ ካህነ፡ ጽሎላት፡ ወአምሳል፡ በትረ፡ አሮንሰ፡ ዘሠረፀት፡ ወፈረየት፡ ከርካዐ፡ ዘእንበለ፡ ተክል፡ እንዘ፡ ትቀውም፡ በአፍአ፡ ኢያድኃነት፡ ጻድቀ፡ ወኢቤዘወት፡ ኃጥአ፡ እስመ፡ አልባቲ፡ ክሂል፡ ወኢመዊዐ፡ መስቀለ፡ ክርስቶስሰ፡ ቤዛነ፡ ወኃይልነ፡ አግዓዘ፡ ጻድቃነ፡ ወኃጥአነ፡ እምግብርናተ፡ ሰይጣን፡ ጸላኢነ፡ ነሢኦ፡ ሥልጣነ፡ እምኀበ፡ እግዚአብሔር፡ አምላክነ። 
             ይ፡ ዲ፡ ጸልዩ፡ ቅድመ፡ መስቀል፡ ኵልክሙ፡ መሃይማናን፡ እንዘ፡ ትእኅዝዎ፡ በየማን፡ ወትክሕድዎ፡ ለሰይጣን፡ እስመ፡ ተቀደሰ፡ በደመ፡ ክርስቶስ፡ መድኅን። 
             ይ፡ ሕ፡ ክቡር፡ አንተ፡ ንጉሠ፡ ዕፀዋት፡ መስቀል፡ ወክቡር፡ አንተ፡ ዕፀ፡ መስቀል፡ ወክቡር፡ ዘተቀደስከ፡ በደመ፡ ክርስቶስ፡ ቃል። 
             ይ፡ ካ፡ ለክብረ፡ ዝንቱ፡ መስቀል፡ ክርስቶሳውያን፡ ንሰግድ፡ በፍርሃት፡ ወበረዓድ፡ ኪያሁ፡ ፈጣሪ፡ ህላዌ፡ ወልድ፡ እስመ፡ ቀደሶ፡ በደሙ፡ ወአኮ፡ በደመ፡ በዕድ፡ መልዕልተ፡ ዝንቱ፡ መስቀል፡ አመ፡ ሞተ፡ መለኮት፡ በትስብእቱ፡ ትስብእትሰ፡ እመለኮቱ፡ ኢተፈልጠ፡ ወኢተቶስሐ፡ ቦቱ፡ በበትረ፡ ዝንቱ፡ መስቀል፡ ሐዋርያቲሁ፡ ለዘሞተ፡ እንዘ፡ ይገብሩ፡ መንክራተ፡ ሰደዱ፡ አጋንንተ፡ ወሰበሩ፡ ጣዖታተ፡ በእንተ፡ ዝንቱ፡ አዘዙ፡ መምህራነ፡ ቅዱስ፡ ወንጌል፡ አምሳለ፡ ፈጣሪ፡ ልዑል፡  ንስግድ፡ ለመስቀል፡ ወለማርያም፡ ድንግል፡ ለማርያምሰ፡ ዘንሰግድ፡ ላቲ፡ እስመ፡ ነሥአ፡ ሥጋ፡ እምሥጋሃ፡ እግዚአብሔር፡ ፈጣሪሃ፡ ወረከብነ፡ ንሕነ፡ መድኃኒተ፡ እምኔሃ፡ ለዕፀ፡ መስቀልሂ፡ ከመ፡ ተናገርነ፡ ቅድመ፡ ላዕሌሁ፡ አንጠብጠበ፡ ደመ፡ ቃል፡ ኢሐማሚ፡ በባሕርየ፡ ሥጋ፡ ዘሐመ፡ ለእሉ፡ ፪ቱ፡ ፍጡራን፡ ስብሐተ፡ ፈጣሪ፡ ይደልዎሙ፡ እስመ፡ ተዐረዩ፡ በክብሮሙ፡ ይእዜኒ፡ ወዘልፈኒ፡ ወለዓለመ፡ ዓለም፡ አሜን።
             
         </ab>
                </div>
                
            <div type="textpart" subtype="supplication" xml:id="SupplicationSick2">
                <label>በእንተ፡ ዱያን። </label>
                <ab>
                    ይ፡ ካ፡ ወካዕበ፡ ናስተብቍዖ፡ ለእግዚአ፡ ኵሉ፡ አምላክነ፡ አኃዜ፡ ኵሉ፡ ዘይነግሥ፡ ለኵሉ፡ ዓለም፡ አቡሁ፡ ለእግዚእነ፡ ወመድኃኒነ፡ ኢየሱስ፡ ክርስቶስ። ሐዋፂሃ፡ ለነፍስ፡ ወመፈውሰ፡ ሥጋ፡ ዘያወርድ፡ ውስተ፡ ሲኦል፡ ወካዕበ፡ ያዐርግ፡ ዘይፌውስ፡ ቅጥቃጤሃ፡ ለነፍስ፡ በእንተ፡ ኵሎሙ፡ ዱያን፡ ከመ፡ ኵሎ፡ ይፈውስ፡ ወያንሥእ። ዘውእቱ፡ ሥሉጥ፡ ላዕለ፡ ምሕረት፡ እግዚአብሔር፡ አምላክነ። 
                    ይ፡ ዲ፡ ጸልዩ፡ በእንተ፡ ዱያን። 
                    ይ፡ ሕ፡ አቡነ፡ ዘበሰማያት። 
                    ይ፡ ካ፡ እወ፡ እግዚኦ፡ አምላክነ፡ አኃዜ፡ ኵሉ፡ ዘይነግሥ፡ ለኵሉ፡ ዓለም፡ አቡሁ፡ ለዋሕድ፡ ወልድከ፡ እግዚእነ፡ አኀዊነ፡ ዱያነ፡ ፈውስ፡ ወለእለሂ፡ አጋንንተ፡ አውፅእ፡ ወለእለሂ፡ አርኀቁ፡ ደቄ፡ ናዝዝ፡ ሕማማ፡ ለነፍስ፡ ሐውፅ፡ ወኵሎ፡ ፈውስ፡ እስመ፡ ትክል፡ ወጽኑዕ፡ አንተ፡ ዘትገብር፡ መድምመ። 
                    ይ፡ ዲ፡ ተሣሃለነ። 
                    ይ፡ ሕ፡ እግዚኦ፡ ተሣሃለነ። 
                    ይ፡ ካ፡ ዘ፴ወ፰ተ፡ ክረምተ፡ መፃጕዐ፡ አሕዮከ፡ ወአልአዛርሃ፡ እሙታን፡ አንሣእከ፡ ወለዘ፩ዱ፡ ለእሙ፡ ጸጎከ፡ ወለዘእንተ፡ ደም፡ ይውኅዛ፡ አሕዮከ፡ ወለሐማተ፡ ጴጥሮስ፡ እምፈጸንታ፡ አንሣእከ፡ ከማሁ፡ ዲበ፡ እሉኒ፡ ዱያን፡ ግበር፡ ትእምርተ፡ ዘሠናይ፡ ወፈኑ፡ ላዕሌሆሙ፡ ነጠብጣበ፡ ምሐረትከ፡ እስመ፡ ጠል፡ ዘእምኀቤከ፡ ሕይወቶሙ፡ ውእቱ፡ ከመ፡ እሙንቱሂ፡ ተንሢኦሙ፡ ይሰብሑከ፡ ምስሌነ፡ ወናልዕል፡ ስመከ፡ ኅቡረ። በዋሕድ፡ ወልድከ፡ እግዚእነ፡ ወመድኃኒነ፡ ኢየሱስ፡ ክርስቶስ፡ ዘቦቱ፡ ለከ፡ ምስሌሁ፡ ወምስለ፡ ቅዱስ፡ መንፈስ፡ ስብሐት፡ ወመለኮት፡ ወክብር፡ ይእዜኒ፡ ወዘልፈኒ፡ ወለዓለመ፡ ዓለም፡ አሜን። 
         ´      </ab>
            </div>
            
            <div type="textpart" subtype="supplication" xml:id="SupplicationTravellers2">
                <label>በእንተ፡ እለ፡ ይነግዱ። </label>
                <ab>
                    ይ፡ ካ፡ ወካዕበ፡ በል። ዘይሁብ፡ ፍኖተ፡ ባሕር፡ ወውስተ፡ ማይ፡ ኃይል፡ ምሕዋረ፡ ዘያወፅኦሙ፡ እመዛግብቲሆሙ፡ ለነፋሳት። በእንተ፡ ኵሎሙ፡ እለ፡ ይነግዱ፡ እለ፡ በኵለሄ፡ ወበኵሉ፡ ለእለሂ፡ ውስተ፡ ባሕር፡ ወለእለሂ፡ ውስተ፡ አፍላግ፡ ወለእለሂ፡ ውስተ፡ በድው፡ ናስተበቍዐከ፡ ከመ፡ ለኵሎሙ፡ ታብጽሖሙ፡ ውስተ፡ አብያቲሆሙ፡ ዘበፍሥሐ፡ እንዘ፡ ይትፌሥሑ፡ ወያስተፌሥሑ፡ ዘላዕለ፡ ኵሉ፡ ሥልጣን፡ ቦቱ፡ እግዚአብሔር፡ አምላክነ። 
                    ይ፡ ዲ፡ ጸልዩ፡ በእንተ፡ እለ፡ ይነግዱ። 
                    ይ፡ ሕ፡ አቡነ፡ ዘበሰማያት። 
                    ይ፡ ካ፡ እወ፡ እግዚኦ፡ አምላክነ፡ አኃዜ፡ ኵሉ፡ ዘይነግሥ፡ ለኵሉ፡ ዓለም፡ አቡሁ፡ ለእግዚእነ፡ ወመድኃኒነ፡ ኢየሱስ፡ ክርስቶስ፡ ኵሎሙ፡ እለ፡ ይነግዱ፡ እለ፡ ዘበእንቲአሆሙ፡ ንስእል፡ ወናስተብቍዕ፡ ንስእለከ፡ ከመ፡ ለኵሎሙ፡ ትኩኖሙ፡ መርሐ። 
                    ይ፡ ዲ፡ ተሣሃለነ። 
                    ይ፡ ሕ፡ እግዚኦ፡ ተሣሃለነ። 
                    ይ፡ ካ፡ ለእለሂ፡ ይነግዱ፡ ንግድ፡ ምስሌሆሙ፡ ወለእለሂ፡ በእግር፡ የሐውሩ፡ ሑር፡ ምስሌሆሙ፡ ወለእለሂ፡ ይትመነደቡ፡ አብጽሖሙ፡ ውስተ፡ መርሶ፡ መድኃኒት፡ ለእለሂ፡ ይሰኰዩ፡ ምርሖሙ፡ ፍኖተ፡ ጽድቅ። ወለእለሂ፡ እለ፡ ሀለዉ፡ በነጊድ፡ ዕቀቦሙ፡ ዘእንበለ፡ ማዕቅፍ፡ ሀቦሙ፡ ሥርዓተ፡ መንገዶሙ። ለኵሎሙ፡ እለ፡ ዘበእንቲአሆሙ፡ ንስእል፡ ወናስተበቍዕ፡ ሠርሖሙ። ከመ፡ አንተ፡ በእሉኒ፡ ወከመ፡ በኵሉ፡ ይሰበሕ፡ ስምከ፡ ቅዱስ።  በፍቁር፡ ወልድከ፡ እግዚእነ፡ ወመድኃኒነ፡ ኢየሱስ፡ ክርስቶስ፡ ዘቦቱ፡ ለከ፡ በል። 
             </ab>
            </div>
            
            <div type="textpart" subtype="supplication" xml:id="SupplicationRain2">
                <label>በእንተ፡ ዝናማት። </label>
                <ab>
                    ይ፡ ካ፡ ወካዕበ፡ ናስተበቍዖ፡ በል። እግዚኦሙ፡ ወአምላኮሙ፡ ለማያት፡ ንስእለከ፡ ወናስተበቍዐከ፡ ከመ፡ ትፈኑ፡ ዝናመ፡ ውስተ፡ ፍና፡ ኀበ፡ ይትፈቀድ፡ አስተፍሥሕ፡ ገጻ፡ ለምድር፡ ወአርዊ፡ ትለሚሃ፡ ወበነጠብጣብከ፡ ትበቍል፡ ተፈሢሐ፡ ሀባ፡ ለምድር፡ ዘርአ፡ ወማእረረ፡ ወለአፍላግኒ፡ ምላእ፡ ማያተ፡ በመዋዕለ፡ ጊዜሁ፡ ፍጹም። ዘላዕለ፡ ኵሉ፡ ሥልጣን፡ ቦቱ፡ እግዚአብሔር፡ አምላክነ። 
                    ይ፡ ዲ፡ ጸልዩ፡ በእንተ፡ ዝናማት። 
                    ይ፡ ሕ፡ አቡነ፡ ዘበሰማያት። 
                    ይ፡ ካ፡ እወ፡ እግዚኦ፡ አምላክነ፡ አኃዜ፡ ኵሉ፡ ዘይነግሥ፡ ለኵሉ፡ ዓለም፡ አቡሁ፡ ለእግዚእነ ወመድኃኒነ፡ ኢየሱስ፡ ክርስቶስ። እግዚኦሙ፡ ወአምላኮሙ፡ ለማያት፡ ንስእለከ፡ ወናስተብቍዐከ፡ በእንተ፡ ዝናማት፡ ከመ፡ ተሀበነ፡ ማያተ፡ ወትምላእ፡ አፍላገ፡ አስተፍሥሕ፡ ገጻ፡ ለምድር፡ ወአርዊ፡ ትለሚሃ፡ ሀባ፡ ፍሬ፡ ለዘርእ፡ ወለማእረር፡ ወባርክ፡ አክሊለ፡ ዓመተ፡ ምሕረትከ፡ በእንተ፡ ነዳያን፡ ሕዝብከ፡ ወበእንተ፡ ኵሎሙ፡ እለ፡ ይሴፈዉከ፡ ወኵሎ፡ መካነ፡ ኀበ፡ ይትፈቀድ፡ ሀብ፡ ጸጋከ። 
                    ይ፡ ዲ፡ ተሣሃለነ። 
                    ይ፡ ሕ፡ እግዚኦ፡ ተሣሃለነ። 
                    ይ፡ ካ፡ አዝዞሙ፡ ለደመናት፡ ያውርዱ፡ ዝናመ፡ ዘቀዳሚ፡ ወዘደኃሪ፡ መሐር፡ አግብርቲከ፡ ወአእማቲከ፡ ወተመየጥ፡ ነዳያነ፡ ወምስኪናነ፡ ዕቤራተ፡ ወእጓለ፡ ማውታ፡ እስመ፡ ኵሎሙ፡ ኀቤከ፡ ይጸርሑ፡ ኪያከ፡ መሴስየ፡ ኵሉ፡ ይትመሀለሉ፡ ወይስእሉ፡ ኪያከ፡ መጋቤ፡ ኵሉ፡ ኵሎሙ፡ ተሣሃል፡ ወአጽግብ፡ ከመ፡ ይክሀሉ፡ ዘበሥጋ፡ ወዘበመንፈስ፡ ዘልፈ፡ ሰብሖተከ። በዋሕድ፡ ወልድከ፡ ዘቦቱ፡ ለከ፡ በል። 
                 </ab>
            </div>
            
            <div type="textpart" subtype="supplication" xml:id="SupplicationHarvest2">
                <label>በእንተ፡ ፍሬ፡ ምድር። </label>
                <ab>
                    ይ፡ ካ፡ ወካዕበ፡ በል። በእንተ፡ ፍሬ፡ ምድር፡ ከመ፡ ፍሬሃ፡ ለምድር፡ ያልህቅ፡ ወያሥምር፡ ወይዕቀብ፡ ዘእንበለ፡ ሙስና፡ መሴስየ፡ ኵሉ፡ ዘሥጋ፡ ዘብዑለ፡ ጸጋ፡ ይጼጉ፡ እግዚአብሔር፡ አምላክነ። 
                    ይ፡ ዲ፡ ጸልዩ፡ በእንተ፡ ፍሬ፡ ምድር። 
                    ይ፡ ሕ፡ አቡነ፡ ዘበሰማያት። 
                    ይ፡ ካ፡ እወ፡ እግዚኦ፡ አምላክነ፡ አኃዜ፡ ኵሉ፡ ዘይነግሥ፡ ለኵሉ፡ ዓለም፡ አቡሁ፡ ለእግዚእነ፡ ወመድኃኒነ፡ ኢየሱስ፡ ክርስቶስ። ንስእለከ፡ ወናስተበቍዐከ፡ በእንተ፡ ፍሬ፡ ምድር፡ ፍሬሃ፡ ለምድር፡ አልህቅ፡ ወአሥምር፡ ወዕቀብ፡ ዘእንበለ፡ ሙስና፡ እግዚአብሔር፡ አምላክነ። 
                    ይ፡ ዲ፡ ተሣሃለነ። 
                    ይ፡ ሕ፡ እግዚኦ፡ ተሣሃለነ። 
                    ይ፡ ካ፡ እስመ፡ አንተ፡ ዘታሠርዕ፡ ሣዕረ፡ ለእንስሳ፡ ወሐመልማለ፡ ለቅኔ፡ እጓለ፡ እመሕያውከ፡ እስመ፡ ዓይነ፡ ኵሉ፡ ነፍስ፡ ይሴፎ፡ ኪያከ፡ አንተ፡ ትሁቦሙ፡ ሲሳዮሙ፡ በጊዜሁ፡ ትሰፍሕ፡ የማነከ፡ ወታጸግብ፡ ለኵሉ፡ እንስሳ፡ ዘበሥርዓትከ። በፍቁር፡ ወልድከ፡ እግዚእነ፡ ወመድኃኒነ፡ ኢየሱስ፡ ክርስቶስ፡ ዘቦቱ፡ ለከ፡ በል። 
               </ab>
            </div>
            
            <div type="textpart" subtype="supplication" xml:id="SupplicationRivers2">
                <label>በእንተ፡ ማያተ፡ አፍላግ። </label>
                <ab>
                    ይ፡ ካ፡ ወካዕበ፡ ናስተበቍዖ፡ በል። በእንተ፡ ማያተ፡ አፍላግ፡ ከመ፡ ያዕርግ፡ እስከ፡ መስፈርቶሙ፡ እስመ፡ አንተ፡ ዘትገብር፡ ሠናያተ፡ ወታርኁ፡ ክረምተ፡ ወትፌኑ፡ ዝናማተ፡ አስተፍሥሕ፡ ገጻ፡ ለምድር፡ ወአርዊ፡ ትለሚሃ፡ አብጽሕ፡ ለዘርእ፡ ወለማእረር፡ ዘሥሉጥ፡ አንተ፡ ላዕለ፡ ምሕረት፡ እግዚአብሔር፡ አምላክነ። 
                    ይ፡ ዲ፡ ጸልዩ፡ በእንተ፡ ማያተ፡ አፍላግ። 
                    ይ፡ ሕ፡ አቡነ፡ ዘበሰማያት። 
                    ይ፡ ካ፡ እወ፡ እግዚኦ፡ አምላክነ፡ አኃዜ፡ ኵሉ፡ ዘይነግሥ፡ ለኵሉ፡ ዓለም፡ አቡሁ፡ ለእግዚእነ፡ ወመድኃኒነ፡ ኢየሱስ፡ ክርስቶስ። ንስእለከ፡ ወናስተበቍዐከ፡ በእንተ፡ ማያተ፡ አፍላግ፡ ዘአፍላግ፡ ማያተ፡ አዕርግ፡ እስከ፡ መስፈርቶሙ፡ አዝዞሙ፡ ለደመናት፡ ያውርዱ፡ ዝናመ፡ ወምልኦሙ፡ ለአፍላግ፡ ማያተ፡ በዐቅሞሙ፡ በጊዜ፡ መፍትው፡ አርዊ፡ ገጻ፡ ለምድር፡ ወምላእ፡ ትለሚሃ፡ አብዝኅ፡ እክለ፡ ወባርክ፡ ዐውደ፡ ዓመት፡ በዘዚአከ፡ ኂሩት። 
                    ይ፡ ዲ፡ ተሣሃለነ። 
                    ይ፡ ሕ፡ እግዚኦ፡ ተሣሃለነ። 
                    ይ፡ ካ፡ እስመ፡ አንተ፡ ዘትገብር፡ ሠናያተ፡ ወታርኁ፡ ክረምተ፡ ወትፌኑ፡ ዝናማተ፡ ዲበ፡ ገጻ፡ ለምድር፡ በእንተ፡ አትክልት፡ ወጽጌያት፡ ወፍሬያተ፡ ምድር። እስመ፡ አንተ፡ መሴስይ፡ ለኵሉ፡ ዘሥጋ፡ ወለከ፡ ይደሉ፡ ስብሐት፡ ምስለ፡ ወልድከ፡ ፍቁርከ፡ ኢየሱስ፡ ክርስቶስ፡ ዘቦቱ፡ ለከ፡ በል። 
             </ab>
            </div>
            
            <div type="textpart" subtype="supplication" xml:id="SupplicationKing2">
                <label>         በእንተ፡ ንጉሥ። </label>
                <ab>
                    ይ፡ ካ፡ ወካዕበ፡ ናስተበቍዖ፡ በል። እግዚኦሙ፡ ለአጋእዝት፡ ወንጉሦሙ፡ ለነገሥት፡ በእንተ፡ መንግሥተ፡ ገብርከ፡ መፍቀሬ፡ እግዚአብሔር፡ ንጉሥነ፡ ኃይለ፡ ሥላሴ፡ ከመ፡ መንግሥቶ፡ ይዕቀብ፡ በጽድቅ፡ ወበሰላም፡ መዋዒ፡ በኵሉ፡ ፀብዕ፡ እግዚአብሔር፡ አምላክነ። 
                    ይ፡ ዲ፡ ጸልዩ፡ በእንተ፡ ንጉሥ ።
                    ይ፡ ሕ፡ አቡነ፡ ዘበሰማያት። 
                    ይ፡ ካ፡ እወ፡ እግዚኦ፡ አምላክነ፡ አኃዜ፡ ኵሉ፡ ዘይነግሥ፡ ለኵሉ፡ ዓለም፡ አቡሁ፡ ለእግዚእነ፡ ወመድኃኒነ፡ ኢየሱስ፡ ክርስቶስ፡ እግዚኦሙ፡ ለአጋዝእት፡ ወንጉሦሙ፡ ለነገሥት፡ ንስእለከ፡ ወናስተበቍዐከ፡ በእንተ፡ መንግሥተ፡ ገብርከ፡ መፍቀሬ፡ እግዚአብሔር፡ ንጉሥነ፡ ኃይለ፡ ሥላሴ፡ በሰላም፡ ወበጽድቅ፡ ዕቀቦ፡ ከመ፡ ብንተ፡ ዓይን፡ ወበጽላሎተ፡ ክነፊከ፡ ክድኖ። 
                    ይ፡ ዲ፡ ተሣሃለነ። 
                    ይ፡ ሕ፡ እግዚኦ፡ ተሣሃሎ፡ ለንጉሥነ፡ ኃይለ፡ ሥላሴ። 
                    ይ፡ ካ፡ አግርር፡ ሎቱ፡ ፀሮ፡ ታሕተ፡ እገሪሁ፡ ከመ፡ ብዙኀ፡ ሰላመ፡ ጸግዎ፡ በኵለሄ፡ ወበኵሉ፡ በሐውርት፡ ለብዙኅ፡ መዋዕል፡ ወለጕንዱይ፡ ዓመታት፡ ወለነዋኅ፡ ክራማት፡ ለተድላ፡ ወለዳኅና፡ ዚአነ፡ ወስኮ፡ አሚነ፡ ወሃይማኖተ፡ ተናገር፡ ውስተ፡ ልቡ፡ በእንተ፡ አብያተ፡ ክርስቲያናቲከ፡ ሀቦ፡ ሰላመ፡ የሐሊ፡ ሠናየ፡ በእንቲአነ፡ ወበእንተ፡ ኵሉ፡ ሕዝብከ፡ ከመ፡ ንሕነኒ፡ ዕሩፈ፡ ነሀሉ፡ በሰላም፡ ወንሕየው፡ በፈሪሀ፡ እግዚአብሔር፡ ወበኂሩት፡ ንትረከብ። በፍቁር፡ ወልድከ፡ እግዚእነ፡ ወመድኃኒነ፡ ኢየሱስ፡ ክርስቶስ፡ ዘቦቱ፡ ለከ፡ በል። 
                    
                </ab>
            </div>
            
            <div type="textpart" subtype="supplication" xml:id="SupplicationPeace2">
                <label>በእንተ፡ ሰላም።</label>
                <ab>
                    ይ፡ ካ፡ ወካዕበ፡ ናስተበቍዖ፡ በል። በእንተ፡ ሰላም፡ ለቅድስት፡ አሐቲ፡ እንተ፡ በኵለሄ፡ ቤተ፡ ክርስቲያን፡ ከመ፡ ብዙኀ፡ ሰላመ፡ ይጸጉ፡ ላዕለ፡ ኵሎሙ፡ ኖሎት፡ ወአሕዛብ። ውእቱ፡ ወሃቤ፡ ሰላም፡ እግዚአብሔር፡ አምላክነ። 
                    ይ፡ ዲ፡ ጸልዩ፡ በእንተ፡ ሰላም። 
                    ይ፡ ሕ፡ አቡነ፡ ዘበሰማያት። 
                    ይ፡ ካ፡ እወ፡ እግዚኦ፡ አምላክነ፡ አኃዜ፡ ኵሉ፡ ዘይነግሥ፡ ለኵሉ፡ ዓለም፡ አቡሁ፡ ለእግዚእነ፡ ወመድኃኒነ፡ ኢየሱስ፡ ክርስቶስ። ንስእለከ፡ ወናስተበቍዐከ፡ በእንተ፡ ሰላም፡ ንጉሠ፡ ሰላም፡ ሰላመከ፡ ሀበነ፡ እስመ፡ ኵሎ፡ ወሀብከነ፡ አጥርየነ፡ እግዚአብሔር፡ ወዕሥየነ፡ እስመ፡ ዘእንበሌከ፡ በዕድ፡ አልቦ፡ ዘነአምር፡ ስመከ፡ ቅዱሰ፡ ንሰሚ፡ ወንጼውዕ፡ አንተ፡ ዘእምሰማያት፡ ሰላመከ፡ ፈኑ፡ ውስተ፡ አልባቢነ፡ ለኵልነ። 
                    ይ፡ ዲ፡ ተሣሃለነ። 
                    ይ፡ ሕ፡ እግዚኦ፡ ተሣሃለነ። 
                    ይ፡ ካ፡ ወንብረተነኒ፡ በዝ፡ ዓለም፡ በሰላም፡ ጸግወነ፡ ለንጉሠ፡ ዛቲ፡ ምድር፡ ሰላመ፡ የሐሊ፡ በእንቲአነ፡ ወበእንተ፡ ኵሉ፡ ሕዝብከ፡ መኳንንተኒ፡ ወአሕዛበ፡ አግዋረነ፡ በአተነ፡ ወፀአተነ፡ በሰላም፡ ዕቀብ፡ ከመ፡ በዳኅና፡ ወበዕረፍት፡ ሕይወተ፡ እንዘ፡ ነሐዩ፡ በኵሉ፡ አምልኮ፡ ሠናይ፡ በፈሪሀ፡ እግዚአብሔር፡ ወበኂሩት፡ ንትረከብ፡ በዋሕድ፡ ወልድከ፡ እግዚእነ፡ ወመድኃኒነ፡ ኢየሱስ፡ ክርስቶስ፡ ዘቦቱ፡ ለከ፡ ምስሌሁ፡ ወምስለ፡ ቅዱስ፡ መንፈስ፡ ስብሐት፡ ወመለኮት፡ ወክብር፡ ይእዜኒ፡ ወዘልፈኒ፡ ወለዓለመ፡ ዓለም፡ አሜን። 
                  </ab>
            </div>
                
                <div type="textpart" subtype="supplication" xml:id="SupplicationEntering">
                    <note>This supplication is not edited in <bibl><ptr target="bm:1957Qeddase"/></bibl>, but attested in manuscripts.</note>
                    <label>ጸሎት፡ በእንተ፡ እለ፡ ያበውኡ፡ መባአ፡</label>
                </div>
                
                <div type="textpart" subtype="supplication" xml:id="SupplicationPapas">
                    <note>This supplication is not edited in <bibl><ptr target="bm:1957Qeddase"/></bibl>, but attested in manuscripts.</note>
                    <label>ጸሎት፡ በእንተ፡ ጳጳስነ፡</label>
                </div>
                
                <div type="textpart" subtype="supplication" xml:id="SupplicationCommunity">
                    <note>This supplication is not edited in <bibl><ptr target="bm:1957Qeddase"/></bibl>, but attested in manuscripts.</note>
      <label>ጸሎት፡ በእንተ፡ ማኅበር፡</label>
                </div>
            </div>
        </body>
    </text>
</TEI>
