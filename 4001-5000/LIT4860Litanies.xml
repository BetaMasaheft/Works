<?xml version="1.0" encoding="UTF-8"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
schematypens="http://relaxng.org/ns/structure/1.0"?><?xml-model href="https://raw.githubusercontent.com/BetaMasaheft/Schema/master/tei-betamesaheft.rng" 
type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="LIT4860Litanies" xml:lang="en" type="work">
    <teiHeader xml:base="https://betamasaheft.eu/">
        <fileDesc>
            <titleStmt>
                <title xml:lang="gez" xml:id="t1">ሊጦን፡</title>
                <title xml:lang="gez" corresp="#t1" type="normalized">Liṭon</title>
                <title xml:lang="en" corresp="#t1">Litany</title>
                <title xml:id="t2" xml:lang="en" type="main">Litanies for the days of the
                    week</title>
                <title xml:id="t3" xml:lang="gez">ሊጦን፡ ዘነግህ፡ ዘ፯፡ ዕለታት፡ ዘተናግሮ፡ ቅዱስ፡ ባስልዮስ። ሊጦን፡ ዘነግህ፡
                    ዘ፯፡ ዕለታት፡ ዘተናገሮ፡ ቅዱስ፡ ባስልዮስ። </title>
                <title corresp="#t3" xml:lang="gez" type="normalized">Liṭon za-nagh za-7 ʿǝlatāt
                    za-tanāgaro qǝddus Bāsǝlyos</title>
                <editor role="generalEditor" key="AB"/>
                <editor key="DR"/>
                <funder>Akademie der Wissenschaften in Hamburg</funder>
            </titleStmt>
            <publicationStmt>
                <authority>Hiob-Ludolf-Zentrum für Äthiopistik</authority>
                <publisher>Die Schriftkultur des christlichen Äthiopiens und Eritreas: Eine
                    multimediale Forschungsumgebung / Beta maṣāḥǝft</publisher>
                <pubPlace>Hamburg</pubPlace>
                <availability>
                    <licence target="http://creativecommons.org/licenses/by-sa/4.0/"> This file is
                        licensed under the Creative Commons Attribution-ShareAlike 4.0. </licence>
                </availability>
            </publicationStmt>
            <sourceDesc>
                <p>A Work part of Ethiopian Literature</p>
            </sourceDesc>
            <sourceDesc>
                <p/>
            </sourceDesc>
        </fileDesc>
        <encodingDesc>
            <p>A digital born TEI file</p>
            <xi:include xmlns:xi="http://www.w3.org/2001/XInclude"
                href="https://raw.githubusercontent.com/BetaMasaheft/Documentation/master/prefixDef.xml">
                <xi:fallback>
                    <p>Definitions of prefixes used.</p>
                </xi:fallback>
            </xi:include>
        </encodingDesc>
        <profileDesc>
            <creation/>
            <abstract>
                <p/>
            </abstract>
            <textClass>
                <keywords>
                    <term key="ChristianLiterature"/>
                    <term key="Liturgy"/>
                    <term key="Missal"/>
                </keywords>
            </textClass>
            <langUsage>
                <language ident="en">English</language>
            </langUsage>
        </profileDesc>
        <revisionDesc>
            <change who="DR" when="2017-12-19">Created entity</change>
            <change when="2020-06-09" who="DR">Added reference, relation and title, added text
                provided by Leonard Bahr</change>
        </revisionDesc>
    </teiHeader>
    <text xml:base="https://betamasaheft.eu/">
        <body>
            <div type="edition">
                <note>The following text is taken from <bibl><ptr target="bm:1957Qeddase"
                            /><citedRange unit="page">184-188</citedRange></bibl>.</note>
                <div type="textpart" subtype="chapter" xml:id="Monday" corresp="LIT1807Litonz">
                    <label>Litany for Monday</label>
                    <ab>ይ፡ ካ፡ ወካዕበ፡ ናስተበቍዕ፡ ዘኵሎ፡ ይእኅዝ፡ እግዚአብሔር፡ አብ፡ ለእግዚእ፡ ወመድኃኒነ፡ ኢየሱስ፡ ክርስቶስ፡ እንዘ፡
                        ነአኵቶ፡ እስመ፡ ዐቀበነ፡ በኑኀ፡ ሌሊት፡ ወአብጽሐነ፡ እምጽልመት፡ ውስተ፡ ብርሃን፡ እሙስና፡ ውስተ፡ ዘኢይማስን፡
                        እምኢያእምሮ፡ ውስተ፡ አእምሮ፡ አማን፡ ከመ፡ ኑኀ፡ ዕለትኒ፡ በኵሉ፡ ሰላም፡ ወጥዒና፡ ይረስየነ፡ ነሀሉ፡ ወይኅፅር፡
                        ሕዝቦ፡ በኃይለ፡ መላእክቲሁ፡ ዘለኵሎ፡ ግብረ፡ በረከት፡ ሥልጣን፡ ቦቱ፡ እግዚአብሔር፡ አምላክነ። ይ፡ ዲ፡ ጸልዩ። ይ፡
                        ሕ፡ አቡነ፡ ዘበሰማያት። ይ፡ ካ፡ እግዚእ፡ ዘኵሎ፡ ትእኅዝ፡ አንተ፡ ኑኀ፡ ዕለትኒ፡ በኵሉ፡ ሰላም፡ ወዳኅና፡ ጸግወነ፡
                        ነሀሉ፡ እስመ፡ አንተ፡ ዓቀብከነ፡ በኑኀ፡ ሌሊት፡ አንተ፡ እግዚኦ፡ ዘኵሎ፡ ትእኅዝ፡ መልአከከ፡ ኄረ፡ መራሔ፡ ፈኑ፡
                        ለነ፡ ወተሣሃለነ፡ በከመ፡ ዕበየ፡ ሣህልከ፡ ወበከመ፡ ብዝኀ፡ ምሕረትከ፡ ደምስስ፡ አበሳነ፡ ወኢአሐደ፡ እምኔነ፡ ውጹአ፡
                        ወግኁሠ፡ ኢትረሲ፡ እሞገስከ፡ በእንተ፡ ዐቢይ፡ ስምከ፡ ዘተሰምየ፡ በላዕሌነ፡ ሠራዬ፡ ኩን፡ ለነ፡ ወኢትኅድገነ፡ ሀበነ፡
                        ንርከብ፡ ሞገሰ፡ በቅድሜከ፡ ወበቅድመ፡ ክርስቶስ፡ ወልድከ፡ ዘቦቱ፡ ለከ፡ ምስሌሁ፡ ወምስለ፡ ቅዱስ፡ መንፈስ፡ ስብሐት፡
                        ወእኂዝ፡ ይእዜኒ፡ ወዘልፈኒ፡ ወለዓለመ፡ ዓለም። ይ፡ ሕ፡ አሜን።</ab>
                </div>
                <div type="textpart" subtype="chapter" xml:id="Tuesday" corresp="LIT4858Litany">
                    <label>Litany for Tuesday</label>
                    <ab>ይ፡ ካ፡ ስምከ፡ ሕያው፡ ዘኢይመውት፡ ትጉህ፡ ዘኢይዴቅስ፡ ፈጣሪ፡ ዘኢይደክም፡ እግዚእ፡ ሥሉጥ፡ ላዕለ፡ ኵሉ፡ አምላክ፡
                        ዘኢይትኀባእ። ዘኪያከ፡ ያንቀዐዱ፡ ኩሉ፡ ዘበሰማይ፡ ወዘበምድር፡ ዘፈጠርከ፡ ለስምከ፡ ይሰብሑ፡ ወያእኵቱ፡ አንተ፡ አኃዜ፡
                        ዓለም፡ እግዚአብሔር፡ አምላክነ። ይ፡ ዲ፡ ጸልዩ። ይ፡ ሕ፡ አቡነ፡ ዘበሰማያት። ይ፡ ካ፡ አምላክነ፡ አምላከ፡ ትፍሥሕት፡
                        ወአምላከ፡ ኀሤት፡ ተወከፍ፡ ጸሎቶሙ፡ ለአግብርቲከ፡ ወለአእማቲከ፡ እለ፡ ፃመዉ፡ ወመጽኡ፡ ቤተ፡ መቅደስከ፡ ኀበ፡
                        የኀድር፡ ኃይለ፡ ስብሐቲከ። ከመ፡ ይስአሉ፡ ዘእምኀቤከ፡ ርቅየተ፡ ወሕይወተ፡ ኅድግ፡ ሎሙ፡ አበሳሆሙ፡ ወኢትነጽር፡
                        ምግበረ፡ ኃጢአቶሙ፡ ወተወከፍ፡ ንስሓሆሙ፡ ይበእ፡ ጸሎቶሙ፡ በቅድሜከ፡ ከመ፡ መአዛ፡ ሠናይ። እወ፡ እግዚኦ፡ አምላክነ፡
                        ትሬኢ፡ ወኢታስተርኢ፡ መሐሪ፡ ነጽር፡ ወተመየጠነ፡ ከመ፡ በዝኒ፡ ዓለም፡ ወበዘይመጽእ፡ ንስግድ፡ ወናልዕል፡ ናእኵት፡
                        ወንሰብሕ፡ ስመከ፡ ኅቡረ፡ በክርስቶስ። ዘቦቱ ለከ በል።</ab>
                </div>
                <div type="textpart" subtype="chapter" xml:id="Wednesday" corresp="LIT4266Litonz">
                    <label>Litany for Wednesday</label>
                    <ab>ይ፡ ካ፡ ለትሩጽ፡ እግዚኦ፡ ምሕረትከ፡ ላዕሌነ፡ ወብርሃነ፡ ገጽከ፡ ላዕለ፡ ነፍስነ። ይምጻእ፡ ምሕረትከ፡ ዘያሐይወነ፡
                        ያስተርኢ፡ ኂሩትከ፡ ዘያስተፌሥሐነ፡ ዕቀበነ፡ እግዚኦ፡ እምኵሉ፡ እኩይ፡ ወእምኵሉ፡ ስሕተት፡ ወተወከፈነ፡ በከመ፡
                        ነቢብከ። ግበር፡ ሰላመ፡ ማእከሌነ፡ ወማእከሌከ፡ እስመ፡ ለዘኒ፡ ስሕተ፡ አንተ፡ ትክል፡ መይጦቶ፡ መንገሌከ። ወንሰግድ፡
                        ለከ፡ ውስተ፡ አዕፃዳቲከ፡ ዘኢይትኌለቍ። እስመ፡ አመ፡ ዕለተ፡ ጸራሕነ፡ ኀቤከ፡ አንተ፡ ትሰምዐነ። ወትጸውር፡ ለነ፡
                        ድካመነ፡ ወትትዔገሠነ፡ ኃጢአተነ። እስመ፡ መሐሪ፡ አንተ፡ እግዚአብሔር፡ አምላክነ። ይ፡ ዲ፡ ጸልዩ። ይ፡ ሕ፡ አቡነ፡
                        ዘበሰማያት። ይ፡ ካ፡ እስመ፡ አንተ፡ ክመ፡ ወልደ፡ አብ፡ ኄር፡ ዘአስተርአይከ፡ ውስተ፡ ዓለም፡ ከመ፡ ትስቂ፡ ወትሕፅን፡
                        እጓለ፡ እመሕያውከ፡ ወሊተኒ፡ ለገብርከ፡ ጸግወኒ፡ ወትረ፡ ብዕለ፡ ሠናያቲከ። እስመ፡ አንተ፡ ትሁብ፡ ሠናያተ፡
                        ለኅሩያኒከ፡ ወትጼጉ፡ መድኃኒተ፡ ለሕዝብከ። ወፈቂደከ፡ ታስተርኢ፡ አስተርአይከ። ወመኑ፡ አምላክ፡ መሐሪ፡ ወቅዱስ፡
                        ዘከማከ። ወተሣሃለነ፡ በከመ፡ ዕበየ፡ ሣህልከ፡ ወበከመ፡ ብዝኀ፡ ምሕረትከ፡ ደምስስ፡ አበሳነ። በ፩ዱ፡ ወልድከ፡ በል።
                    </ab>
                </div>
                <div type="textpart" subtype="chapter" xml:id="Thursday" corresp="LIT4264Salota">
                    <label>Litany for Thursday</label>
                    <ab>ይ፡ ካ፡ ከመ፡ ታድኅነነ፡ እግዚኦ፡ እምዕለት፡ እኪት፡ ወእምሰዓታተ፡ መንሱት፡ ወእምኵሎሙ፡ ዘእኩያን፡ ትምይንት፡
                        እምኅየት፡ ወእምጽርዓት፡ እምድድቅ፡ ወእመጻኢት። አድኅነነ፡ እግዚኦ፡ አምላክነ፡ በዛቲ፡ ሰዓት። አኃዜ፡ ዓለም፡
                        እግዚአብሔር፡ አምላክነ። ይ፡ ዲ፡ ጸልዩ። ይ፡ ሕ፡ አቡነ፡ ዘበሰማያት። ይ፡ ካ፡ እወ፡ እግዚኦ፡ አምላክነ፡ እስመ፡
                        ዘእምኀቤከ፡ ውእቱ፡ ረድኤት፡ ወድኅነት፡ ወኵሎሙ፡ እለ፡ ይትመኀፀኑ፡ ኀበ፡ ዘዚአከ፡ መለኮት። ዘአንተ፡ አድኀንኮ፡
                        ለዳዊት፡ ገብርከ፡ እምኲናት፡ እኪት። ወለዳንኤል፡ እምአፈ፡ አናብስት። ወለሶስና፡ እምእደ፡ ረበናት፡ ለአናንያ፡
                        ወአዛርያ፡ ወሚሳኤል፡ እምእቶነ፡ እሳት፡ ዘይነድድ። አድኅነነ፡ እግዚኦ፡ አምላክነ፡ እምትውልድ፡ ዕሉት፡ ወግፍትእት፡
                        ወተማኅፀን፡ ነፍሰነ፡ ወሥጋነ፡ ኀበ፡ ዘዚአከ፡ ኂሩት። ወዕቀብ፡ አብያተ፡ ክርስቲያናቲከ፡ በስብሐት፡ ወበጸሎት፡
                        ወበርትዕት፡ ሃይማኖት። ተሣሃለነ፡ አምላክነ፡ አቡነ፡ ዘበሰማያት፡ ኢታብአነ፡ ውስተ፡ መንሱት፡ አላ፡ አድኅነነ፡
                        ወባልሐነ፡ እምኵሉ፡ እኩይ፡ እምተመውዖ፡ ለሰይጣን፡ እምሕርትምና፡ ወእምድቀት። ርድአነ፡ ንትቀነይ፡ ለከ፡ ዘእንበለ፡
                        ድካም፡ ወኃኬት፡ ወትረ፡ በኵሉ፡ ጊዜ፡ ወበኵሉ፡ ሰዓት። በ፩ዱ፡ ወልድከ፡ ዘቦቱ፡ ለከ፡ በል። </ab>
                </div>
                <div type="textpart" subtype="chapter" xml:id="Friday" corresp="LIT4268Tazakkar">
                    <label>Litany for Friday</label>
                    <ab>ይ፡ ካ፡ ተዘከር፡ እግዚኦ፡ ለለ፩ዱ፡ ፩ዱ፡ ስእለቶ፡ ተዘከር፡ እግዚኦ፡ ለለ፩ዱ፡ ፩ዱ፡ እምከርሠ፡ እሙ። ተዘከር፡
                        እግዚኦ፡ ብዙኃነ፡ አሕዛበ፡ እለ፡ በርትዕት፡ ሃይማኖት፡ የሐይዉ፡ አንስቲያሆሙ፡ ዕቀብ፡ ወራዙቶሙ፡ ሠርሕ፡ ርሱዓነ፡
                        አጽንዕ፡ ቅጥቁጣነ፡ በልሕ፡ ወዝርዋነ፡ አስተጋብእ። ለእለ፡ ይነግዱ፡ ንግድ፡ ምስሌሆሙ፣ ወለእለ፡ ይትመነደቡ፡ አድኅኖሙ።
                        ወለእለ፡ ውስተ፡ ተስናን፡ ወቅኔት፡ መሪር፡ ይሄልዉ፡ አንተ፡ አኃዜ፡ ዓለም፡ ተዘከር፡ እግዚአብሔር፡ አምላክነ። ይ፡ ዲ፡
                        ጸልዩ። ይ፡ ሕ፡ አቡነ፡ ዘበሰማያት። ይ፡ ካ፡ እወ፡ እግዚኦ፡ አምላክነ፡ ለመዓስብ፡ ከዳኒ፡ ወበላሒ፡ ለእጓለ ፡ ማውታ፡
                        ለዱያን፡ ዐቃቤ፡ ሥራይ። ለእለ፡ ይነግዱ፡ መርስ፡ ወዛኅን፡ እስመ፡ አንተ፡ እግዚአብሔር፡ ተአምር፡ ወትጤይቅ፡ ለለ፩ዱ፡
                        ፩ዱ፡ ስእለቶ፡ ወንብረቶ፡ ወትካዘ፡ ቤቱ። አድኅን፡ እግዚኦ፡ ዛተኒ፡ ሀገረ፡ ወካልአተኒ፡ አህጉረ፡ ወበሓውርተ፡ እለ፡
                        በሃይማኖተ፡ ዚአከ፡ የኀድሩ፡ ውስቴቶን። ቅዱሳነ፡ አድኅን፡ እምድልቅልቅ፡ ወእምረኃብ፡ ወእመራደ፡ ካልእ፡ ሕዝብ። ሐዋዘ፡
                        ብርሃነ፡ ጸግወነ፡ ወአእትት፡ ኑፋቄ፡ እምቤተ፡ ክርስቲያንከ። ወደምረነ፡ ምስለ፡ ደቂቀ፡ ብርሃነ፡ ስብሐቲከ፡ ሀበነ፡
                        ከመ፡ በ፩ዱ፡ ልብ፡ ወበ፩ዱ፡ አፍ፡ ንሰብሕ፡ ለአብ፡ ወወልድ፡ ወመንፈስ፡ ቅዱስ፡ ይእዜኒ፡ ወዘልፈኒ፡ ወለዓለመ፡ ዓለም።
                        ይ፡ ሕ፡ አሜን። </ab>
                </div>
                <div type="textpart" subtype="chapter" xml:id="Saturday" corresp="LIT4265Litonz">
                    <label>Litany for Saturday</label>
                    <ab>ይ፡ ካ፡ ቀዳሜ፡ ጸጋ፡ ኢየሱስ፡ ክርስቶስ፡ ኃይሉ፡ ወጥበቡ፡ ለአቡሁ፡ እስመ፡ አንተ፡ ውእቱ፡ በግዑ፡ ለእግዚአብሔር፡
                        ዘያአትት፡ ኃጢአተ፡ ዓለም፡ ተሣሃለነ፡ እስመ፡ ወረድከ፡ እምሰማይ፡ በመስፈርተ፡ ጥበቡ፡ ለአቡከ፡ ከመ፡ ታድኅን፡
                        ልሕኵተከ፡ ዘአንተ፡ ለሐኰ፡ መዋቴ፡ ዘይማስን። ዘየሐውር፡ በክነፈ፡ ነፋስ፡ ዘይሬስዮሙ፡ ለመላእክቲሁ፡ መንፈሰ፡ ወለእለ፡
                        ይትለአክዎ፡ ነደ፡ እሳት። ዘይኔጽራ፡ ለምድር፡ ወይሬስያ፡ ከመ፡ ትርዐድ፡ ዘይገሥሦሙ፡ ለአድባር፡ ወይጠይሱ፡ በመንፈሰ፡
                        ጸጋከ፡ አጽንዖሙ፡ ለሕዝብከ፡ አንተ፡ አኃዜ፡ ዓለም፡ እግዚአብሔር፡ አምላክነ። ይ፡ ዲ፡ ጸልዩ። ይ፡ ሕ፡ አቡነ፡
                        ዘበሰማያት። ይ፡ ካ፡ እወ፡ እግዚኦ፡ አምላክነ፡ በመንፈሰ፡ ጸጋከ፡ አስተፍሖሙ፡ ለሕዝብከ። እስመ፡ አንተ፡ ውእቱ፡
                        መቅለሌ፡ ዕፁብ፡ ረዳኤ፡ ምንዱብ። ሠርጎሙ፡ ለሐዋርያት፡ ንዋዮሙ፡ ለነዳያን፣ ተስፋሆሙ፡ ለቅቡፃን፡ መንሥኢሆሙ፡ ለሙታን፡
                        ኢየሱስ፡ ክርስቶስ፡ ኀይሉ፡ ወጥበቡ፡ ለአቡሁ። ኪያከ፡ ነአኵት፡ ይእዜኒ፡ ወዘልፈኒ፡ ወለዓለመ፡ ዓለም። ይ፡ ሕ፡ አሜን።
                    </ab>
                </div>

                <div type="textpart" subtype="chapter" xml:id="SaturdaySeur" corresp="LIT6018Liton"><!--LIT3571Litonz-->
                    <label>Litany for Holy Saturday</label>
                    <ab>ይ፡ ካ፡ ሶበ፡ አኮ፡ እግዚአብሔር፡ ምስሌነ፡ ይብል፡ እስራኤል፡ ሶበ፡ አኮ፡ እግዚአብሔር፡ ምስሌነ። እንተ፡ ጊዜ፡
                        ተንሥአ፡ ሰብእ፡ ላዕሌነ፡ አሐዝብ፡ ሕያዋኒነ፡ እምውኅጡነ፡ በከመ፡ አንሥኡ፡ ቍጥዐ፡ መዓቶሙ፡ ላዕሌነ። አሐዝብ፡ በማይ፡
                        እምአስጠሙነ። እምውኂዝ፡ አምሰጠት፡ ነፍስነ፡ አምሰጠት፡ ነፍስነ፡ እማየ፡ ሀከክ፡ ይትባረክ፡ እግዚአብሔር፡ አምላክነ፡
                        ዘኢያግብአነ፡ ውስተ፡ መሥገርተ፡ ማዕገቶሙ። ነፍስነሰ፡ አምሠጠት፡ ከመ፡ ዖፍ፡ እመሥገርት፡ ነዓዊት። መሥገርትሰ፡
                        ተቀጥቀጠት፡ ወንሕነሰ፡ ድኅነ። ረድኤትነሰ፡ በስመ፡ እግዚአብሔር፡ አምላክነ። ይ፡ ዲ፡ ጸልዩ። ይ፡ ሕ፡ አቡነ፡
                        ዘበሰማያት። ይ፡ ካ፡ ዘገብረ፡ ሰማየ፡ ወምድረ። ዘገብረ፡ ሰማየ፡ ወምድረ። ዘገብረ፡ ሰማየ፡ ወምድረ፡ ለዓለም፡
                        ወለዓለመ፡ ዓለም። ይ፡ ሕ፡ አሜን። </ab>
                </div>
                <div type="textpart" subtype="chapter" xml:id="Sunday" corresp="LIT4859Litany">
                        <label>Litany for Sunday</label>
                    <ab>ይ፡ ካ፡ ወከዕበ፡ ናስተበቍዖ፡ ለአምላከ፡ ምሕረት፡ ዘረዳእኮ፡ ለአብርሃም፡ አመ፡ ይቀትሎሙ፡ ለንገሥት፡ ዘአድኀንኮ፡
                        ለይስሐቅ፡ እምነ፡ መጥባሕት፣ ዘመራሕኮ፡ ለያዕቆብ፡ በውስተ፡ መንገድ፡ ወአስተርአይኮ፡ በራእየ፡ ሌሊት፡ በኀበ፡ አቀሞን፡
                        ለሐውልት፡ ዘአዕበይኮ፡ ለዮሴፍ፡ በብሔረ፡ ባዕድ፡ እግዚአብሔር፡ አምላክነ። ይ፡ ዲ፡ ጸልዩ። ይ፡ ሕ፡ አቡነ፡ ዘበሰማያት
                        ። ይ፡ ካ፡ እወ፡ እግዚኦ፡ አምላክነ፡ ዘኀደፍኮ፡ ለኖኅ፡ በውስተ፡ ታቦት፡ ወለዳንኤል፡ እምአፈ፡ አናብስት፡ ወለሶስና፡
                        እምእደ፡ ረበናት፡ ዘለአኮ፡ ለሙሴ፡ ምስለ፡ ዐቢይ፡ ረድኤት፡ ዘመራሕኮሙ፡ ለሕዝብከ፡ መዓልተ፡ በደመና፡ ወኵሎ፡ ሌሊተ፡
                        በብርሃነ፡ እሳት። ወተናገርከ፡ በዲበ፡ ነቢያት። ወአስተርአይከ፡ ጸጋከ፡ ላዕለ፡ ሐዋርያት፡ እንዘ፡ ጉቡኣን፡ እሙንቱ፡
                        ውስተ፡ ፩ዱ፡ ቤት፡ ወረደ፡ ላዕሌሆሙ፡ መንፈስ፡ ቅዱስ፡ ከመ፡ ዘእሳት፡ ወተናገሩ፡ በነገረ፡ ኵሉ፡ በሐውርት፡ ውእተ፡
                        መንፈሰከ፡ ፈኑ፡ ዓማዴ፡ ሰማይ፡ ወምድር፣ በርክ፡ ማኅበረነ፡ በኵሉ፡ ጊዜ፡ ወበኵሉ፡ ሰዓት። በ፩ዱ፡ ወልድከ፡ ዘቦቱ፡
                        ለከ፡ ምስሌሁ፡ ወምስለ፡ ቅዱስ፡ መንፈስ፡ ስብሐት፡ ወእኂዝ፡ ይእዜኒ፡ ወዘልፈኒ፡ ወለዓለመ፡ ዓለም። ይ፡ ሕ፡ አሜን።
                    </ab>
                </div>
            </div>
            <div type="bibliography">
                <listBibl type="editions">
                    <bibl>
                        <ptr target="bm:MashafaSalotaKidan1960"/>
                        <citedRange>8-17</citedRange></bibl>
                    <bibl><ptr target="bm:1957Qeddase"/><citedRange unit="page"
                        >184-188</citedRange></bibl>
                </listBibl>
                <listRelation>
                    <relation name="saws:formsPartOf" active="LIT4860Litanies"
                        passive="LIT1960Mashaf"/>
                </listRelation>
            </div>

        </body>
    </text>
</TEI>
